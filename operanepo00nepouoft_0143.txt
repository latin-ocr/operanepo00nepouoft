HANNIBAL. 1 25

quae in aerario reponeretur. Deinde, anno post praeturam,
Marco Claudio, Lucio Furio coss., romani legati Car-
thaginem venerunt. Hos Hannibal sui exposcendi gra-
tia missos ratus, priusquam his senatus daretur, navem
conscendit clam, atque in Syriam ad Antiochum profu-
git. Hac re palam facta, Poeni naves duas, quae eum
comprehenderent, si possent consequi, miserunt : bona
ejus publicarunt : domum a fundamentis disjecerunt ε
ipsum exsulem judicarunt.

VIII. At Hannibal, anno tertio postquam domo pro-
fugerat, L. Cornelio, Quinto Minucio coss„ cum quin-
que navibus Africam accessit, in finibus Cyrenaeorum,
si forte Carthaginienses ad bellum, Antiochi spe fiducia-
que, inducere posset : cui jam persuaserat, ut cum exer-
citibus in Italiam proficisceretur. Huc Magonem fratrem
excivit. Id ubi Poeni resciverunt, Magonem eadem, qua
fratrem, absentem poena affecerunt. Illi, desperatis rebus,
quum solvissent naves, ac vela ventis dedissent3 Hanni-
bal ad Antiochum pervenit. De Magonis interitu duplex
memoria prodita est. Namque alii naufragio, alii a servis
ipsius interfectum eum, scriptum reliquerunt. Antiochus
autem, si tam in agendo bello parere voluisset consiliis
ejus, quam in suscipiendo instituerat, propiusdTiberi,
quam Thermopylis, de summa imperii dimicasset. Quem
etsi multa stulte conari videbat, tamen nulla deseruit in
re. Praefuit paucis navibus, quas ex Syria jussus erat in
Asiam ducere, hisque adversus Rhodiorum classem in
Pamphylio mari conflixit. Quo quum multitudine adver-
sariorum sui superarentur, ipse, quo cornu rem gessit,
fuit superior.

