DION. 5 5

mum custodibus sepit, a foribus qui non discedant, cer-
tos praeficit : navem triremem armatis ornat, Philostra-
toque, fratri suo, tradit ε eamque in portu agitari jubet,
ut si exercere remiges vellet3 cogitans, si forte consiliis
obstitisset fortuna, ut haberet qno fugeret ad salutem.
Suorum autem e numero Zacynthios adolescentes quos-
dam eligit, quum audacissimos, tum viribus maximis;
hisque dat negotium, ut ad Dionem eant inermes, sic
uti conveniendi ejus gratia viderentur venire. Hi propter
notitiam sunt intromissi. At illi, ut limen ejus intrarunt,
foribus obseratis, in lecto cubantem invadunt3 colligant :
fit strepitus, adeo ut exaudiri posset foris. Hic, sicut
ante dictum est, quam invisa sit singularis potentia, et
miseranda vita, «Qui se metui, quam amari malunt, n
cuivis facile intellectu fuit. Namque illi ipsi custodes, si
propitia fuissent voluntate, foribus effractis, servare eum
potuissent3 quod illi inermes, telum foris flagitantes,
vivum tenebant. Cui quum succurreret nemo, Lyco qui-
dam Syracusanus per fenestras gladium dedit, quo Dion
interfectus est.

X. Confecta caede, quum multitudo visendi gratia in-
troisset, nonnulli ab insciis pro noxiis conciduntur.
Nam, celeri rumore dilato, Dioni vim allatam, multi
concurrerant, quibus tale facinus displicebat. Hi, falsa
suspicione ducti, immerentes, ut sceleratos, occidunt.
Hujus de morte ut palam factum est, mirabiliter vulgi
mutata est voluntas. Nam qui vivum eum tyrannum vo-
citarant, iidem liberatorem patriae, tyrannique expulso-
rem praedicabant. Sic subito misericordia odio successe-

rat, ut eum suo sanguine, si possent, ab Acheronte cu-

