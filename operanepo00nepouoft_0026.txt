S CORNELII NEPOTIS

tus, et largitione magistratuum corruptus est, trecentas
statuas Demetrio Phalereo decrevit.

VII. Post hoc proelium, classem septuaginta navium
Athenienses eidem Miltiadi dederunt, ut insulas, quae
barbaros adjuverant, bello persequeretur : quo imperio
plerasque ad officium redire coegit, nonnullas vi expu-
gnavit. Ex his Parum insulam, opibus elatam, quum
oratione reconciliare non posset , copias e navibus eduxit,
urbem operibus clausit, omnique commeatu privavit:
deinde, vineis ae testudinibus constitutis, propius muros
accessit. Quum jam in eo esset ut oppido potiretur, pro-
cul in continenti lucus, qui ex insula conspiciebatur,
nescio quo casu, nocturno tempore incensus est. Cujus
flamma ut ab oppidanis et oppugnatoribus est visa, utris-
que venit iu opinionem, signum a classiariis regiis da-
tum : quo factum est, ut et Parii a deditione deterre-
rentur, et Miltiades, timens ne classis regia adventaret,
incensis operibus, quae statuerat, cum totidem navibus
atque erat profectus, Athenas magna eum offensione
civium suorum rediret.Accusatus ergo proditionis, quod,
quum Parum expugnare posset, a rege corruptus, in-
fectis rebus, a pugna discessisset. Eo tempore aeger erat
vulneribus, quae in oppugnando oppido acceperat. Ita-
que, quoniam ipse pro se dicere non posset, verba pro
eo fecit frater ejus Tisagoras. Causa cognita, capitis ab·
solutus, pecunia multatus est τ eaque lis quinquaginta
talentis aestimata est, quantus in classem sumptus factus
erat. Hanc pecuniam quod solvere in praesentia non po-
terat, in vincula publica conjectus est, ibique diem obiit
supremum.

