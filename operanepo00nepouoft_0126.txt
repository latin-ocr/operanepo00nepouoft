108 CORNELII NEPOTIS PHOCION.

que ea re legatos ad Polysperchontem misit, qui ab co
peterent, ut sua decreta confirmaret. Huc eodem pro-
fectus est Phocion. Quo ut venit, causam apud Philip-
pum regem verbo, re ipsa quidem apud Polysperchon-
tem jussus est dicere ε namque is tum regis rebus praee-
rat. llic ab Agnonide accusatus, quod Piraeum Nicanori
prodidisset, ex concilii sententia in custodiam conjectus,
Athenas deductus est, ut ibi de eo legibus fieret judi-
cium.

IV. Huc ubi perventum est, quum propter aetatem
pedibus jam non valeret, vehiculoque portaretur, magni
concursus sunt facti, quum alii, reminiscentes veteris
famae, aetatis misererentur3 plurimi vero ira exacue-
rentur, propter proditionis suspicionem Piraei, maxi-
meque, quod adversus populi commoda in senectute
steterat. Qua de re ne perorandi quidem ei data est fa-
cultas, et dicendi causam. Inde judicio, legitimis qui-
busdam confectis, damnatus, traditus est undecim viris,
quibus ad supplicium, more Atheniensium, publice dam-
nati tradi solent. Hic quum ad mortem duceretur, obvius
ei fuit Emphyletus, quo familiariter fuerat usus. Is quum
lacrymans dixisset, α O quam indigna perpeteris, Pho-
cionl» huic ille ε «At non inopinata, inquit3 hunc enim
exitum plerique clari viri habuerunt Athenienses. ³> In
hoc tantum fuit odium multitudinis, ut nemo ausus sit

eum liber sepelire ε itaque a servis sepultus est.

