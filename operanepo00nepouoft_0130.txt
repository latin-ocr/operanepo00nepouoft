1 1 2 CORNELII NEPOTIS

moderate tulit, ut neque eum querentem quisquam au-
dierit, neque eo minus privatis publicisque rebus inter-
fuerit. Veniebat autem in theatrum, quum ibi concilium
populi haberetur, propter valetudinem vectus jumentis
junctis, atque ita de vehiculo, quae videbantur, dicebat.
Neque hoc illi quisquam tribuebat superbiae : nihil enim
unquam neque insolens, neque gloriosum, ex ore ejus
exiit. Qui quidem, quum suas laudes audiret praedicari,
nunquam aliud dixit, quam se in ea re maximas Diis
gratias agere atque habere, quod, quum Siciliam recreare
constituissent, tum se potissimum ducem esse voluissent.
Nihil enim rerum humanarum sine Deorum numine geri
putabat. Itaque suae domi sacellum αὖτοματίας consti-
tuerat, idque sanctissime colebat.

V. Ad hanc hominis excellentem bonitatem mirabiles
accesserunt casus. Nam proelia maxima natali die suo fe-
eit omnia3 quo factum est, ut ejusdem natalem festum ha-
beret universa Sicilia. Huic quidam Lamestius, homo pe-
tulans et ingratus, vadimonium quum vellet imponere,
quod cum illo se lege agere diceret, et complures con-
currissent, qui procacitatem hominis manibus coercere
conarentur3 Timoleon oravit omnes, ne id facerent :
namque id ut Lamestio ceterisque liceret, se maximos
labores summaque adiisse pericula3 hanc enim speciem
libertatis esse, si omnibus, quod quisque vellet, legibus
experiri liceret. Idem, quum quidam Lamestii similis,
nomine Demaenetus, in concione populi de rebus gestis
ejus detrahere coepisset, ac nonnulla inveheretur in Ti-
moleonta, dixit, nunc demum se voti esse damnatum ε
namque hoc a Diis immortalibus semper precatum, ut

