OBSERVATIONES. 191

Scripsit Nepos Graecorum historias, eo in hanc gentem studio,
ut ipse pro Graeco haberi possit, sed interspersis talibus sententiis,
quae bono Romano cive dignae erant. Exempli gratia paucas pro-
feram e compluribus. Narrat Miltiadis capite 6, quale praemium ei
sit tributum ob victoriam Marathoniam, causamque subjicit :
« Quo facilius intelligi possit, eamdem omnium civitatum esse na-
turam. Ut enim populi nostri honores quondam fuerunt rari et
tenues, ob eamque causam gloriosi, nunc autem effusi atque ob—
soleti, sic olim apud Athenienses fuisse reperimus. n Aurea sunt
haec verba lectori, qui Graecorum et Romanorum aliarumque gen-
tium noscit historiam ‚ et qui in causas inquirit servatae apud alios
integritatis, apud alios cito consecutae depravationis morum. Lau-
dat Agesilai pietatem c. 4 : « Qui quum victori praeesset exercitui,
maximamque haberet fiduciam regni Persarum potiundi, tanta
modestia dicto audiens fuit jussis absentium magistratuum, ut si
privatus in comitio esset Spartae3 » et subjungit : Cujus exemplum
utinam imperatores nostri sequi voluissent! Haec verba, quae jus-
tum viri boni dolorem e perturbatione patriae conceptum mani-
festant, aperte respiciunt ad L. Syllam, qui primus omnium, et
ad Julium Caesarem, qui sequenti tempore exercitum romanum,
cui praefecti erant, vetante senatu, adversus urbem Romam duxe—
runt. Possent etiam applicari ad Octavium, qui, cum exercitu a
senatu missus contra Antonium, paulo post arma adversus sena-
tum convertit3 si certi essemus de anno, quo Nepos vitas excel-
lentium imperatorum conscripsit. De Thrasybulo agens, quum
Athenas liberare aggressus esset, inquit Cornelius, cap. 2 τ ιι Neque
tamen pro opinione Thrasybuli auctae sunt opes. Nam jam tum
illis temporibus fortius boni pro libertate loquebantur, quam pu-
gnabant. » Dolens comparat auctor sua ipsius tempora cum illis
quibus Athenae, quatuor fere seculis ante, tristem sub triginta ty-
rannis servitutem subierant. Quis enim nescit, illa verba, Fortius
boni pro libertate loquebantur, quam pugnabant, inter multos
alios in ipsum Ciceronem, egregium alioquin civem, convenire?

Haec et alia satis superque declarant, si argumentatione opus
esset in re confecta, vixisse auctorem hujus libri, Pompeii et Cae-
saris, *Antonii et Octavii aetate, et esse eumdem, qui vitam Pom-
ponii Attici conscripsit. Declarant idem quaecumque subinde in hoc
libro, ut in praefatione et in Epaminonda, de moribus Romano-
rum monentur, quae omnia in Caesaris et Augusti aetatem quadrant.

