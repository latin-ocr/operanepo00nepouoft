THEMISTOCLES, ι 7

Nam quum in Asiam reverti vellet, proelio apud Sala-
mina fact03 litteris eum certiorem feci, id agi, ut pons,
quem in Hellesponto fecerat , dissolveretur, atque ab hos-
tibus circumiretur : quo nuntio ille periculo est liberatus.
Nunc autem ad te confugi, exagitatus a cuncta Graecia,
tuam petens amicitiam : quam si ero adeptus, non mi·
nus me bonum amicum habebis, quam fortem inimicum
ille expertus est. Ea autem rogo, ut de his rebus, de
quibus tecum colloqui volo, annum mihi temporis des,
eoque transacto, me ad te venire patiaris. »

X. Hujus rex animi magnitudinem admirans, cupiens-
que talem virum sibi conciliari, veniam dedit. Ille omne
illud tempus litteris sermonlque Persarum dedit : quibus
adeo eruditus est, ut multo commodius dicatur apud re-
gem verba fecisse, quam hi poterant, qui in Perside erant
nati. Hic quum multa regi esset pollicitus, gratissimum-
que illud, si suis uti consiliis vellet, illum Graeciam bello
oppressurum; magnis muneribus ab Artaxerxe donatus,
in Asiam rediit, domiciliumque Magnesiae sibi consti-
, tuit. Namque hanc urbem ei rex donarat, his usus ver·
bis, quae ei panem praeberet (ex qua regione quinqua-
ginta ei talenta quotannis redibant); Lampsacum, unde
vinum sumeret, Iaelyuntcm, ex qua opsonium haberet.
Hujus ad nostram memoriam monumenta manserunt
duo : sepulcrum prope oppidum, in quo est sepultus;
statuoe in foro Magnesiae. De cujus morte multimodis
apud plerosque scriptum est, sed nos eumdem potissi-
mum Thucydidem auctorem probamus : qui illurn ait
Magnesiae morbo mortuum; neque negat fuisse famam
venenum sua sponte sumsisse, quum se, quae regi de

2

