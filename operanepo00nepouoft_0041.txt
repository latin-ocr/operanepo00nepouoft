PAUSANIAS. οἳ

superbe respondebat, et crudeliter imperabat. Spartam
redire nolebat: Celonas , qui locus in agro Troadis est,
se contulerat; ibi consilia, quum patriae, tum sibi ini—
mica, capiebat. Id postquam Lacedaemonii resciverunt,
legatos ad eum cum Scytala miserunt : in qua more illo-
rum erat scriptum, nisi domum reverteretur, se capitis
eum damnaturos. Hoc nuntio commotus, sperans, se
etiam tum pecunia et potentia instans periculum posse
depellere, domum rediit. Huc ut venit, ab ephoris in
vincula publica conjectus est. Licet enim legibus eorum
cuivis ephoro hoc facere regi. Hinc tamen se expedivit:
neque eo magis carebat suspicione; nam opinio mane-
bat, eum cum rege habere societatem. Est genus quod-
dam hominum, quod Helotes vocatur, quorum magna
multitudo agros Lacedaemoniorum colit, servorumque
munere fungitur. Hos quoque sollicitare spe libertatis
existimabatur. Sed, quod harum rerum nullum erat aper-
tum crimen, quo argui posset, non putabant de tali
tamque claro viro suspicionibus oportere judicari, sed
expectandum, dum se ipsa res aperiret.

IV. Interim Argilius quidam adolescentulus, quem
puerum Pausanias amore venereo dilexerat, quum epis-
tolam ab eo ad Artabazum accepisset, eique in suspicio-
nem venisset, aliquid in ea de se esse scriptum, quod
nemo eorum rediisset, qui super tali causa eodem missi
erant 3 vincula epistolae laxavit, signoque detracto cogno-
vit, si pertulisset, sibi esse pereundum. Erant in eadem
epistola, quae ad ea pertinebant, quae intcr regern Pau—
saniamque convenerant. Has ille litteras ephoris tradidit

Non est praetereunda gravitas lssiaccdaeinoniorum hocloco:

