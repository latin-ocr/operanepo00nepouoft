212 JOANNIS HENR. SCHLEGEL

Tissaphernem. Ait in vita Cononis, Agesilaum in Asiam venisse,
impulsum a Tissapherne. Quae igitur laus Agesilai, et quid mirum,
si Tissaphernes se vinci passus est? Exponere conabor rem omnem 3
tum quidem dissolvetur quodammodo contradictio apparen5‚ sed
scriptor non omnino quadam negligentiae culpa liberabitur.

Fuit Tissapherne& magna fide in Darium Nothum et in ejus
filium Artaxerxem Mnemona3 sub eorum imperio per complures
annos magnam Asiae partem administravit, et prudens perspexit,
non esse regis Persiae, eo usque adjuvare Lacedaemonios, ut uni-
versam Graeciam in sua potestate tenerent. Sed exosus erat Tis-
saphernes Cyro juniori, ejusque et Artaxerxis matri, sceleratae isti
Parysati3 aemulum etiam habebat Pharnabazum, Hellesponti satra-
pen. Tempestive monuerat Artaxerxem, cavere sibi a Cyri fratris
consiliis, et opera ejus in praelio ad Cunaxa magna fuit ad Ar-
taxerxis salutem. Recte itaque dicit Cornelius : « Reminiscens Ar-
taxerxes, Tissaphernis se opera Cyrum fratrem superasse. » Quum
brevi tempore post praelium ad Cunaxa Lacedaemonii, Agesilai
consilio, bellum inferrent Persis, non poterat non infensus esse
Lacedaemoniis, qui tam fidum se praestiterat regi. Restitit itaque
sub initium belli, quantum potuit, Agesilao in Asia grassanti. Sed
quum non ex sententia gererentur res Persarum, Par-ysatis, quae
Tissaphernem, ut reliquos omnes qui Artaxerxem adversus Cy-
rum adjuverant, infinitis persequebatur odiis et calumniis. prodi-
tionis eum accusavit. Hac accusatione ad desperationem adductus
Tissaphernes, irritatus Parysatis et Pharnabazi calumniis et minis,
factus tandem est proditor, Agesilaum Asiam devastantem non
impedivit, fortasse etiam consilia cum eo clandestina iniit. Inde
per Cononem apud regem accusatus, jussu ejusdem per Tithraus-
tem necatus est. Ea in hac narratione, quae ad Tissaphernem et
Parysatin pertinent, amplius exposita sunt a perillustri Guldbergtb,
Histor. T. 11, p. 127, 143, veterumque auctoritatibus munita.

X. Notatu digna est Athenarum per L. Cornelium Syllam ex-
pugnatio in bello mithridatico. Non attigit eam Cornelius, nec
necesse per se erat, quum vitam Pomponii Attici, non res ejus
temporis romanas persequeretur. Dicit tantum , Λαίς. 11 ‚ 2 : τι Pos-
teaquam vidit Atticus, Cinnano tumultu civitatem esse perturba-
tam ...... , idoneum tempus ratus studiis obsequendi suis, Athenas

se contulit. » Memorat postea, c. lv, 1 , Syllam , qui Athenas venerit
ex Asia recedens.

