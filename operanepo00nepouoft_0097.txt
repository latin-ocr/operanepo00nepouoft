EPAMINONDAS. 79

quit, faciam, neque tua causa, sed mea 3 ne, si tibi sit
pecunia adempta, aliquis dicat, id ad me ereptum per-
venisse, quod delatum accipere noluissem. n A quo quum
quaesisset, quo se deduci vellet, et ille Athenas dixisset;
praesidium dedit, ut eo tuto perveniret. Neque vero id
satis habuit; sed etiam, ut inviolatus in navem ascende-
ret, per Chabriam Atheniensem, de quo supra mentio-
nem fecimus, effecit. Abstinentiae erit hoc satis testimo-
nium. Plurima quidem proferre possemus3 sed modus
adhibendus est, quoniam uno hoc volumine vitas excel-
lentium virorum concludere constituimus, quorum sepa-
ratim multis millibus versuum complures scriptores ante
nos explicarunt.

V. Fuit etiam disertus, ut nemo Thebanus ei par es-
set eloquentia : neque minus concinnus in brevitate re-
spondendi, quam in perpetua oratione ornatus. Habuit
obtrectatorem Menecliden] quemdam indidem Thebis, et
adversarium in administranda republica ‚ satis exercita-
tum in dicendo, ut Thebanum scilicet. Namque illi genti
plus inest virium, quam ingenii. Is, quod in re militari
florere Epaminondam videbat, hortari solebat Thebanos⁷
ut pacem bello anteferrent, ne illius imperatoris opera
desideraretur. Huic ille : «Fallis, inquit, verbo cives tuos,
quod hos a hello avocas3 otii enim nomine servitutem
concilias. Nam paritur pax bello. Itaque qui ea diutina
volunt frui, bello exercitati esse debent. Quare, si prin-
cipes Graeeiae esse vultis, castris est vobis utendum, non
palaestra.» Idem ille Meneclides quum huic objiceret,
quod liberos non haberet , neque uxorem duxisset, maxi-

meque insolentiam, quod sibi Agamemnonis belli glo-

