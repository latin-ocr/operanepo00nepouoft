ἰο CORNELII NEPOTIS ARISTIDES.

II. Idem praetor fuit Atheniensium apud Plataeas in

proelio , quo Mardonius fusus, barbarorumque exercitus
interfectus est. Neque aliud est ullum hujus in re mili-

tari illustre factum, quam hujus imperii memoria, jus-
, titiae vero et aequitatis et innocentiae, multa. In primis,
quod ejus aequitate factum est, quum in communi classe
esset Graeciae simul cum Pausania, quo duce Mardonius
erat fugatus, ut summa imperii maritimi a Lacedaemo-
niis transferretur ad Athenienses t namque, ante id tem-
pus, et mari et terra duces erant Lacedaemonii, ttun au-
tem et intemperantia Pausaniae, et justitia factum est
Aristidis, ut omnes fere civitates Graeciae ad Athenien-
sium societatem se applicarent, et adversus barbaros hos
duces deligerent sibi, quo facilius repellerent, si forte
bellum renovare conarentur.

ΙΙΙ. Ad classes aedificandas, exercitusque comparan-
dos, quantum pecuniae quaeque civitas daret, Aristides
delectus est qui constitueret. Ejus arbitrio quadringena
et sexagena talenta quotannis Delum sunt collata. Id
enim commune aerarium esse voluerunt. Quae omnis pe-
cunia postero tempore Athenas translata est. Hic qua
fuerit abstinentia, nullum est certius indicium, quam
quod, quum tantis rebus praefuisset, in tanta paupertate
decessit, ut, qui efferretur, vix reliquerit. Quo factum
est, ut filiae ejus publice alerentur, et de communi aera-
rio dotibus datis collocarentur. Decessit autem fere post

annum quartum, quam Themistocles Athenis erat ex-
pulsus.

