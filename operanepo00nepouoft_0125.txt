CORNELII NEPOTIS PHOCION. 1 07

consilio Demosthenes cum ceteris, qui bene de republica
mereri existimabantur, populiscito in exsilium erant ex-
pulsi. Neque in eo solum offenderat, quod patriae male
consuluerat3 sed etiam, quod amicitiae fidem non prae-
stiterat : namque, auctus adjutusque a Demosthene,
eum, quem tenebat, ascenderat gradum, quum adver-
sus Charetem eum subornaret3 ab eodem in judiciis,
quum capitis causam diceret, defensus, aliquoties libe-
ratus discesserat ε hunc non solum in periculis non de-
fendit, sed etiam prodidit. Concidit autem maxime uno
crimine ε quod, quum apud eum summum esset impe-
rium populi, et Nicanorem, Cassandri praefectum, insi—
diari Piraeo Atheniensium a Dercyllo moneretur, idem-
que postularet, ut provideret, ne commeatibus civitas
privaretur; hic, audiente populo, Phocion negavit esse
periculum, seque ejus rei obsidem fore pollicitus est.
Neque ita multo post Nicanor Piraeo est potitus. Ad
quem recuperandum, sine quo Athenae omnino esse non
possunt, quum populus armatus concurrisset3 ille non
modo neminem ad arma vocavit, sed ne armatis quidem
praeesse voluit.

ΙΠ. Erant eo tempore Athenis duae factiones ε quarum
una populi causam agebat, altera optimatum; in hac
erat Phocion et Demetrius Phalereus. Harum utraque
Macedonum patrociniis nitebatur. Nam populares Po-
lysperchonti favebant : optimates cum Cassandro sen-
tiebant. Interim a Polysperchonte Cassander Macedonia
pulsus est. Quo facto populus superior factus, statim
duces adversariae factionis capitis damnatos patria pe-
pulit, in his Phocionem ct Demetrium Phalereum3 de-

