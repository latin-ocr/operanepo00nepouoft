104 CORNELII NEPOTIS

tiae, ut sie deuteretur victo : quin aut interfici, aut mis-
sum fieri juberet. Hic quum ferocius Onomarcho loqui
videretur : «Quid? tu, inquit, animo si isto eras, cur
non in proelio cecidisti potius, quam in potestatem ini-
mici venires? » Huic Eumenes : «Utinam quidem istud
evenisset! inquit3 sed eo non accidit, quod nunquam
eum fortiore sum congressus. Non enim cum quoquam
arma contuli, quin is mihi succubuerit z non enim vir-
tute hostium, sed amicorum perfidia decidi. )> Neque id
falsum ε nam et dignitate fuit honesta, et viribus ad la-
borem ferendum firmis, neque tam magno corpore, quam
figura venusta.

XII. De hoc Antigonus quum solus constituere non
auderet, ad concilium retulit. Hic, quum plerique om-
nes primo perturbati admirarentur, non jam de eo sump-
tum esse supplicium, a quo tot annos adeo essent male
habiti, ut saepe 'ad desperationem forent adducti, qui-
que maximos duces interfecisset3 denique iu quo uno es-
set tantum, ut, quoad ille viveret, ipsi securi esse non
possent, interfecto nihil habituri negotii esscnt3 postre-
mo, si illi redderet salutem, quaerebant, quibus amicis
esset usurus3 sese enim cum Eumene apud eum non fu-
turos. Hic, cognita concilii voluntate, tamen usque ad
septimum diem deliberandi sibi spatium reliquit. Tum
autem, quum jam vereretur ne qua seditio exercitus
oriretur, vetuit ad eum quemquam admitti, et quotidia-
num victum amoveri jussit. Nam negabat, se ei vim al-
laturum, qui aliquando fuisset amicus. Hic tamen non
amplius, quam triduum, fame fatigatus, quum castra mo-

verentur, insciente Antigono, jugulatus cst a custodibus.

