1 36 CORNELII NEPOTIS

ct L. Torquato COSS.; quern diem sic universa civitas
Atheniensium prosecuta est, ut lacrymis desiderii futuri
dolorem indicaret. ⁷

V. Habebat avunculum Q. Caecilium, equitem roma-
num, familiarem L. Luculli, divitem, difficillima natura.
Cujus sic asperitatem veritus est, ut, quem nemo ferre
posset, hujus sine offensione ad summam senectutem rc·
tinuerit benevolentiam. Quo facto tulit pietatis fructum.
Caecilius enim moriens testamento adoptavit eum, haere-
demque fecit ex dodrante. Ex qua haereditate accepit circi-
ter centies sestertium. Erat nupta soror Attici Q. Tullio
Ciceroni3 easque nuptias M. Cicero conciliarat , cum quo
a condiscipulatu vivebat conjunctissime, multo etiam fa-
miliarius, quam cum Quint03 ut judicari possit, plus in
amicitia valere similitudinem morum, quam affinitatem.
Utebatur autem intime Q. Hortensio , qui his temporibus
principatum eloquentiae tenebat, ut intelligi non posset,
uter eum plus diligeret, Cicero, an Hortensius; et id,
quod erat difficillimum, efficiebat, ut, inter quos tantae
laudis esset aemulatio, nulla intercederet obtrectatio, es—
setque talium virorum copula.

VI. In republica ita est versatus, ut semper optimarum
partium et esset, et existimaretur3 neque tamen se civili-
bus fluctibus committeret, quod nou inagis cos in sua po-
testate existimabat esse, qui se iis dedissent, quam qui
maritimis jactarentur. Honores non petiit, quum ei pate-
rent propter vel gratiam vel dignitatem, quod neque
peti more majorum, neque capi possent conservatis legi-
bus, in tam effusis ambitus largitionibUS, neque geri c

republica sinc periculo, corruptis civitatis moribus. Ad

