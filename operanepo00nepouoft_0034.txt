1 6 CORNELII NEPOTIS

quum venisset, et in praesentia rex abesset3 quo majore
religione sc receptum tueretur, filiam ejus parvulam ar-
ripuit, et cum ea se in sacrarium, quod summa coleba-
tur caerimonia, conjecit. Inde non prius egressus est,
quam rex eum, data dextra ‚ in fidem reciperet : quam
praestitit. Nam quum ab Atheniensibus et Lacedaemoniis
exposceretur publice, supplicem non prodidit ; monuitque,
ut consuleret sibi: difficile enim esse, in tam propinquo
loco tuto eum versari. ltaque Pydnam eum deduci jussit,
et quod satis esset praesidii dedit. Hac re audita, hic in
navem omnibus ignotus nautis ascendit. Quae quum tem-
pestate maxima Naxum ferretur, ubi tum Atheniensium
erat exercitus3 sensit Themistocles, si eo pervenisset,
sibi esse pereundum. Hac necessitate coactus, domino
navis, quis sit, aperit, multa pollicens, si se conservas-
set. At ille, clarissimi viri captus misericordia, diem noc-
temque procul ab insula in salo navem tenuit in ancho-
ris, neque quemquam ex ea exire passus est. Inde Ephe-
sum pervenit, ibique Themistoclem exponit: cui ille pro
meritis gratiam postea retulit.

IX. Scio plerosque ita scripsisse, Themistoclem, Xerxe
regnante, in Asiam transiisse. Sed ego potissimum Thu-
cydidi credo, quod aetate proximus erat his qui illorum
temporum historiam reliquerunt, et ejusdem civitatis
fuit. Is autem ait ad Artaxerxem eum venisse, atque his
verbis epistolam misisse ε «Themistocles veni ad te, qui
plurima mala omnium Graiorum in domum tuam intuli,
quum mihi necesse fuit adversus patrem tuum bellare,
patriamque meam defendere. Idem multo plura bona

feci,postquam in tuto ipse, et ille in periculo 6336 coepit.

