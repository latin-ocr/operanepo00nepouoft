OBSERVATIONES. 1 8 7

studio praetermiserit, et tales quidem reges, qui non nomine, ut
Lacedaemonii, sed revera regia dignitate utebantur, et quibus lo-
cus inter imperatores celeberrimos assignari debuisset. Philippum
intelligit et Alexandrum, et complures inter Alexandri succes-
sores, Cassandrum nempe, Antigonum et Demetrium Poliorceten ,
Lysimachum, Seleucum, Ptolemaeum, Pyrrhum. Hi enim, militari
gloria, et rerum gestarum magnitudine , cuivis antiquiorum impe-
ratorum merito aequiparantur. Dicit porro Cornelius : Neque ta-
men lu· admodum sunt multi. Namque inter sequentes Macedoniae‚
Syriae et AEgypti reges admodum pauci rebus a se ipsis in bello
gestis inclaruerunt. Tales sunt Philippus et Antiochus, qui ambo
hellis contra vicinos populos magnam sibi famam paraverant, sed
contra Romanos, ingenti licet apparatu, male res gesserunt, et
Ptolemaeus EvergeteS‚ qui Cyrenaicam devicit, ipse dux copiarum.
Non ait Cornelius, se ipsum horum regum omnium, qui impera-
toribus annumerari possunt, res gestas uno volumine comprehen-
disse, sed quod omnium res gestae separatim sunt relatae, id est
a diversis auctoribus, tunc temporis vulg cognitis et probatis.
Non enim est dubitandum, exstitisse ante Cornelium complures
libros latinos, qui quum Philippi et Alexandri, tum etiam pos-
teriorum regum historias continebant, cum quibus Romani vel
amicitiam coluerunt, vel bella gesserunt. Ea enim scire Romano—
rum multo magis intererat, quam quae ad bella Persica et Pelo—
ponnesiacum pertinebant.

Libros alios, qui Cornelio temere a quibusdam adscripti sunt,
ut Daretis Phrygii versionem latinam, lubens praetereo. Non enim
interest reipublicae litterariae ‚ revocare memoriam errorum , quos
semel iterumque solidis argumentis propulere viri docti.

Il. De Cornelii scribendi instituto m libris qui supersunt.

ΕΤ Graecarum litterarum et patriae amore ductus scripsit Nepos
vitas excellentium imperatorum. Romani rudes omnino erant lit-
terarum graecarum ante bella punica, quippe qui inter armorum
strepitus suam ipsorum linguam non colebant, qui artes omnes,
praeter eas, quae ad vitam tuendam maxime necessariae sunt, con—
temnebant, omnem gloriam in re publica administranda, et in
re rustica et militari, exercenda ponentes. Sufficiat duo exempla

