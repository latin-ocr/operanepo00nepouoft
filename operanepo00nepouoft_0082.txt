64 CORNELII NEPOTIS

eas gentes quae mare illud adjacent. Quo facto Lacedae·
monii de diutina contentione destiterunt, et sua sponte
Atheniensibus imperii maritimi principatum concesse—
runt3 pacemque his legibus constituerunt, ut Athenienses
mari duces essent. Quae victoria tantae fuit atticis laeti-
tiae, ut tum primum arae Paci publice sint factae, eique
deae pulvinar sit institutum. Cujus laudis ut memoria
maneret, Timotheo publice statuam in foro posuerunt:
qui honos huic uni ante id tempus contigit, ut, quum
patri populus statuam posuisset, filio quoque daret. Sic
juxta posita recens filii, veterem patris renovavit memo-
riam.

ΙΙΙ. Hie quum esset magno natu, et magistratus ge-
rere desisset, bello Athenienses undique premi sunt
coepti. Defecerat Samus: descierat Hellespontus: Phi-
lippus jam tum valens Macedo multa moliebatur3 cui
oppositus Chares quum esset, non satis in eo praesidii
putabatur. Fit Menestheus praetor, filius Iphicratis, gener
Timothei, et, ut ad bellum proficiscatur, decernitur.
Huic in consilium dantur duo usu et sapientia praestan-
tes, quorum consilio uteretur, pater et socer: quod iu
his tanta erat auctoritas, ut magna spes esset, per eos
amissa posse recuperari. Hi quum Samum profecti es·-
sent, et eodem Chares, adventu eorum cognito, cum
suis copiis proficisceretur, ne quid absente se gestum
videretur; accidit, quum ad insulam appropinquaret, ut
magna tempestas oriretur. Quam evitare ‘duo veteres
imperatores utile arbitrati, suam classem suppresserunt.
At ille, temeraria usus ratione, non cessit majorum natu
auctoritati, et, ut in sua navi esset fortuna, quo conten-

