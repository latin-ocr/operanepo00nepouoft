EPAMINONDAS. 83

runt. Hujus casu aliquantum retardati sunt Boeotii3 ne-
que tamen prius pugna excesserunt, quam repugnantes
profligarunt. At Epaminondas quum animadverteret
mortiferum se vulnus accepisse, simulque, si ferrum
quod ex hastili in corpore remanserat extraxisset, ani-
mam statim emissurum , usque eo retinuit quoad re-
nuntiatum est vicisse Boeotios. Id postquam audivit:
«Satis, inquit, vixi3 invictus enim morior. » Tum, ferro
extracto, confestim exanimatus est.

X. Hic uxorem nunquam duxit. In quo quum repre—
henderetur [quod liberos non relinqueret] a Pelopida, qui
filium habebat infamem; maleque eum in eo patriae con-
sulere diceret : t< Vide, inquit, ne tu pejus consulas, qui
talem ex te natum relicturus sis. Neque vero stirps mihi
potest deesse, namque ex me natam relinquo pugnam
Leuctricam, quae non modo mihi superstes, sed etiam
immortalis sit necesse est. »Quo tempore, duce Pelopida,
exsules Thebas occuparunt, et praesidium Lacedaemonio-
rum ex arce expulerunt, Epaminondas, quamdiu facta
est caedes civium, domo se tenuit; quod neque malos
defendere volebat neque impugnare, ne manus suorum
sanguine cruentaret : namque omnem civilem victoriam
funestam putabat. Idem, postquam apud Cadmeam pu-
gnari cum Lacedaemoniis coepit, in primis stetit. Hujus
de virtutibus vitaque satis erit dictum, si hoc unum ad-
junxerO, quod nemo eat inficias, Thebas et ante Epa-
minondam natum, et post ejus interitum , perpetuo alieno
paruisse imperio, contra ea, quamdiu ille praefuerit rei-
publicae, caput fuisse totius Graeciae : ex quo intelligi po-
test, unum hominem pluris quam civitatem fuisse.

6.

