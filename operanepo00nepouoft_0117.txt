EUMEers. 99

sis, se expedivit, et in castellum Phrygiae, quod Nora
appellatur, confugit. In quo quum circumsederetur, et
vereretur, ne uno loco manens equos militares perde-
ret, quod spatium non esset agitandi 3 callidum fuit ejus
inventum , quemadmodum stans jumentum , calefieri exer-
cerique posset, quo libentius et cibo uteretur, et a corpo-
ris motu non removeretur. Substringebat caput loro altius,
quam ut prioribus pedibus plane terram posset attingere.
Deinde post verberibus cogebat exsultare, et calces re-
mittere : qui motus non minus sudorem excutiebat,
quam si in spatio decurreret. Quo factum est, quod om-
nibus mirabile est visum, ut jumenta aeque nitida ex
castello educeret, quum complures menses in obsidione
fuisset, ac si in campestribus ea locis habuisset. In hac
conclusione, quotiescunque voluit, apparatum et muni-
tiones Antigoni alias incendit, alias disjecit. Tenuit au-
tem se uno loco, quandiu fuit hiems. Sed quod castrum
subsidia habere non poterat, et ver appropinquabat, si-
mulata deditione, dum de conditionibus tractat, prae-
fectis Antigoni imposuit, seque ac suos ornnes extraxit
incolumes.

VI. Ad hunc Olympias, mater quae fuerat Alexandri,
quum litteras et nuntios misisset in Asiam, consultum,
utrum repetitum Macedoniam veniret (nam tum in Epiro
habitabat), et eas res occuparet3 huic ille primum sua-
sit, ne se moveret, et exspectaret, quoad Alexandri filius
regnum adipisceretur : sin aliqua cupiditate raperetur in
Macedoniam, omnium injuriarum oblivisceretur, et in
neminem acerbiore uteretur imperio. Horum nihil ea
fecit3 nam et in Macedoniam profecta est, et ibi crude-

7.

