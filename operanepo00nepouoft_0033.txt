THEMISTOCLES. 1 5

summis honoribus, Athenas missi sunt. Cum his colle-
gas suos Themistocles jussit proficisci, eisque praedixit,
ut ne prius Lacedaemoniorum legatos dimitterent, quam
ipse esset remissus. Hos postquam Athenas pervenisse
ratus est, ad magistratum senatumque Lacedaemoniorum
adiit, ct apud eos liberrime professus est, «Athenienses
suo consilio, quod communijure gentium facere possent,
Deos publicos, suosque patrios ac penates, quo facilius
ab hoste possent defendere, muris sepsisse3 neque eo,
quod inutile esset Graeciae, fecisse, nam illorum urbem
ut propugnaculum oppositam csse barbaris, apud quam
jam bis classes regias fecisse naufragium. Lacedaemonios
autem male et injuste facere, qui id potius intuerentur,
quod ipsorum dominationi, quam quod universae Grae-
ciae utile esset. Quare, si suos legatos recipere vellent,
quos Athenas miserant, se remitterent, aliter illos nun-
quam in patriam recepturi.»

VIII. Tamen non effugit civium suorum invidiam;
namque ob eumdem timorem, quo damnatus erat Mil-
tiades, testarum suffragiis e civitate ejectus, Argos hahi-
tatum concessit. Hic quum propter multas ejus virtutes
magna cum dignitate viveret, Lacedaemonii legatos Athe-
ias miserunt, qui eum absentem accusarent, quod so-
cietatem cum rege Persarum ad Graeciam opprimendam
fecisset. Hoc crimine absens proditionis est damnatus. Id
ut audivit, quod non satis tutum se Argis videbat, Cor-
cyram demigravit. Ibi quum ejus principes civitatis ani-
madvertisset timere, ne propter se bellum his Lacedae-
monii et Athenienses indicerent, ad Admetum, Molosso-

rum regem, cum quo ei hospitium fuerat, confugit. Huc

