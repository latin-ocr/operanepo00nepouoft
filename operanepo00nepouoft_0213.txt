OBSERVATIONES. ¹95
principibus seu dynastis, et Pylaemenem gene1·is,·ex quo Thyus
ortus erat, auctorem interfuisse bello trojano. Haec recte. Parum

intererat eo loco scire, a quo Pylaemenes interfectus dicatur, et in
eo erravit.

Protulit Homericum versum Dion, ira in obtrectatorem suum

Heraclidem permotus : Non posse bene geri rem publicam mul-
torum imperiis. Est ille Iliad. 11, 204 τ

Οὐκ ἀγαθὸν πολυκοιρανίη· εἷς κοίρανος ἔστω ,
Ε’ἷς Βασιλεύς.

Sunt haec verba L‘lyssis, qui Graecos jam discessum a Troja paran-
tes coercet, et morem gerere jubet Agamemnoni, penes quem so-
lum deberet esse summa imperii. Citatur versus ille a Nepote his
verbis, Ex secunda rhapsodia Homeri, non adjecto Iliados no—
mine. concludi inde possit, Iliadem Odysseae antelatam et a Ro-
manis Cornelii tempore potissimum lectitatam esse.

V. Suspicati sunt primi et eruditissimi inter hujus libri commen-
tatores, Longolius, Magius, Lambinus,errasse nonnunquam auc—
torem, libros graecos, quibus utebatur, minus attente legentem.
Narratur e. g. Phocion, v, ‘3 : « Hic quum ad mortem duceretur,
obvius ei fuit Emphyletus, quo familiariter fuerat usus. ι» Nesciunt
tale nomen monumenta graeca, et contextus monet, nominandum
hic fuisse aut hominem historicis non ignotum, aut potius in ge—
nere amicum quemdam. Opinio itaque est, convertisse Cornelium
voces Graecas ἔμφυλος τῗις. id est, ex more Atheniensium, tribulis
quidam, quo familiariter usus fuerat Phocion, in nomen homini
proprium. Ita factum esse credo; nec video cur tantopere se tor·
queant inter recentiores nonnulli, levem illam a Cornelio culpam
amovere cupientes. Erroris Cornelium quibusdam in locis accusavit
Plinius, ut supra monuimus p. 3223 et errasse etiam in rebus his-
toricis haud parvi momenti, evincent, eredo, quaedam quae pos—
tea dicturus sum. Veneramur bonos scriptores, non si causam
eorum quamcumque suscipimus, et argumentis quibuslibet pro—
pugnamu53 sed quum errores humanitatis sorte admissos facile
excusamus, et bonos ac diligentes, qualis omnino fuit Cornelius,
eos qui, veritatis et elegantiae studiosi, quam plurimas res recte
et accurate tradiderunt, a vulgo scriptorum secernimus, quibus,
dum chartam impleant, perinde est quae scripserint.

13.

