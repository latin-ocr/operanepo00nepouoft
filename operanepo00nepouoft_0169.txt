 

CORNELII NEPoTls

FRAGMENTA.

CHRONICOR UM

LIB. 1.

I. DE Homero et Hesiodo inter omnes fere scriptores
constitit, utrumque vixisse ante Romam conditam, ut
Cornelius Nepos in primo Chronicorum de Homero dixit,
annis circiter centum et sexaginta. Gellius, xvn, 21, 3.

Nepoti et Lutatio Romam placet conditam Olympiadis
septimae anno secundo. Solz'n. cap. 11.

Archilochum Nepos Cornelius tradit, Tullo Hostilio
Romae regnante, jam tunc poematis clarum et nobilem.
Gellius, xv11, 21, 8.

M. Manlius Romae, qui Gallos in obsidione Capitolii
obrepentes per ardua depulerat, convictus est consilium
de regno occupando iniisse, damnatusque capitis, e saxo
Tarpeio, ut M. Varro ait, praeceps datus estÍ¾ ut Corne-
lius autem Nepos scriptum reliquit, verberando necatus

est. Gellius, ibid. n. 24.

