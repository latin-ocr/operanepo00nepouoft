EUMENES. 1 05

XIII. Sic Eumenes annorum quinque et quadraginta,
quum ab anno vicesimo⁷ uti supra ostendimus, septem
annos Philippo apparuisset3 et tredecim apud Alexan-
drum eumdem locum obtinuisset3 in his uni equitum
alae praefuisset; post autem Alexandri Magni mortem
imperator exercitus duxisset, summosque duces partim
repulisset, partim interfecisset3 captus non Antigoni vir-
tute, sed Macedonum perjurio, talem habuit exitum vitae.
In quo quanta fuerit omnium opinio eorum qui post
Alexandrum Magnum reges sunt appellati, ex hoc facil-
lime potest judicari, quod nemo, Eumene vivo, rex ap-
pellatus est, sed praefectus3 iidem, post hujus occasum,
statim regium ornatum nomenque sumpserunt : neque,
quod initio praedicarant, se Alexandri liberis regnum
servare, id praestare voluerunt3 et, uno propugnatore
sublato, quid sentirent, aperuerunt. Hujus sceleris prin-
cipes fuerunt Antigonus, Ptolemaeus, Seleucus, Lysima-
chus, Cassander. Antigonus autem Eumenem mortuum
propinquis ejus sepeliendum tradidit : hi militari honesto
funere, comitante toto exercitu, humaverunt3 ossaque
ejus in Cappadociam ad matrem atque uxorem liberos-
que ejus deportanda curarunt.

