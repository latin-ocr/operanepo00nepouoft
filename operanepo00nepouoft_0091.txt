DATAMES. ’,- 3

cum octo, Armeniorum decem, Paphlagonum quinque,
Phrygum decem, Lydorum quinque, Aspendiorum et
Pisidarum circiter tria, Cilicum duo, Captianorum to-
tidem, ex Graecia conductorum tria millia3 levis arma-
turae maximum numerum. Has adversus copias spes om-
nis consistebat Datami in se locique natura : namque
hujus partem non habebat vicesimam militum. Quibus
fretus conflixit , adversariorumque multa millia conciditz,
quum de ipsius exercitu non amplius hominum mille ce-
cidisset : quam ob causam postero die tropaeum posuit,
quo loco pridie pugnatum erat. Hine quum castra mo-
visset, semperque inferior copiis, superior omnibus proe-
liis discederet, quod nunquam manum consereret, nisi
quum adversarios locorum angustiis clausisset, quod pe-
rito regionum callideque cogitanti saepe accidebat; Au-
tophradates, quum bellum (luci majore regis calamitate,
. quam adversariorum, videret, ad pacem amicitiamque
hortatus est, ut cum rege in gratiam rediret. Quam ille
etsi fidam non fore putabat, tamen conditionem accepit,
seque ad Artaxerxem legatos missurum dixit. Sic bellum.
quod rex adversus Datamem susceperat sedatum : Auto-
phradates in Phrygiam se recepit.

IX. At rex, quod implacabile odium in Datamem sus-
ceperat, postquam bello eum opprimi non posse animad-
vertit, insidiis interficere studuit: quas ille plerasque
vitavit. Sicut quum nuntiatum esset, quosdam sibi insi-
diari, qui in amicorum erant numero (de quibus, quod
inimici detulerant, neque credendum, neque negligen-
dum putavit), experiri voluit, verum falsumne esset re-
latum. Itaque co profectus est, quo itinere futuras insi-

