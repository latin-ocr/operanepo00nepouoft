CORNELII NEPOTIS CATO. ι '5 1

mus, quam quemlibet amplissimum Sardiniensem trium-
pllum.

ΙΙ. Consulatum gessit cum L. Valerio Flacco, sorte
provinciam nactus Hispaniam citeriorem, exque ea trium-
phum deportavit. Ibi quum diutius moraretur, P. Scipio
Africanus consul iterum , cujus in priore consulatu quaes-
tor fuerat, voluit eum de provincia depellere, et ipse ei
succedere. Neque hoc per senatum efficere potuit, quum
quidem Scipio in civitate principatum obtineret : quod
tum non potentia, sed jure, respublica administrabatur.
Qua ex re iratus senatui, consulatu peracto, privatus in
urbe mansit. At Cato, censor cum eodem Flacco factus,
severe praefuit ei potestati. Nam et in complures nobiles
animadvertit, et multas res novas in edictum addidit,
qua re luxuria reprimeretur, quae jam tum incipiebat
pullulare. Circiter annos octoginta usque ad extremam
aetatem ab adolescentia, reipublicae causa suscipere ini-
micitias non destitit. Α multis tentatus, non modo nullum
detrimentum existimationis fecit, sed, quoad vixit, virtu-
tum laude crevit.

III. In omnibus rebus singulari fuit prudentia et in—
dustria. Nam et agricola solers, et reipublicae peritus, et
jurisconsultus, et magnus imperator, et probabilis orator,
et cupidissimus litterarum fuit. Quarum studium etsi se-
nior arripuerat, tamen tantum in eis progressum fecit,
ut uon facile reperire possis, neque de graecis, neque de
italicis rebus, quod ei fuerit incognitum. Ab adolescentia
confecit orationes. Senex scribere historias instituit, qua-
rum sunt libri septem. Primus continet res gestas re-

gum populi romani : secundus et tertius, unde quaeque

O.

