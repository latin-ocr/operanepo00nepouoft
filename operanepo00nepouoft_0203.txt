OBSERVATIONES. 1 85

minus monstrifica quaedam de iisdem tradidisse : praevalidam
hanc urbem, majoremque Carthagine magna; praeterea ex adverso
ejus sitam, et prope immenso tractu ab Tingi3 quaeque alia Cor—
nelius Nepos avidissime credidit. » Non mirum, si Cornelius, qui
polygraphis annumerandus videtur, non omnia accurate satis per-
pendit et investigavit, si, nimium fidens aliorum relationibus,
amore rerum mirabilium et veri quadam specie aliquando decep-
tus fuit. Id ipsum Plinio quoque, qui tam acerbe eum carpit, non-
nunquam accidisse, quis neget?

Poeticen attigisse Cornelium, patet e Plinii junioris epistola su-
pra commemorata. Defendit enim in ea, Cornelii et tot aliorum
exemplis, suam in scribendis recitandisque versiculis libertatem.

Memorantur ab Ammiano illarcellino, Macrohio, prisciano,
Lactantio, Epistoloe Cornelii ad Ciceronem et Ciceronis ad Cor-
nelium, pluribus libris collectae. Fidem faciunt,intercessisse inter
hos viros quoddam litterarum commercium, constans Cornelii
amicitia erga Atticum, Ciceronis familiarem, et ipsius Cornelii
verba de Ciceronis ad Atticum epistoliS, in vita Attici, cap. 16.
Egregius etiam testis est Suetonius, qui in vita C. Julii Caesaris
ipsa affert Ciceronis ad Cornelium verba: « Quid? oratorum
quem huic antepones eorum, qui nihil aliud egerunt? Quis sen—
tentiis aut acutior aut crebrior? Quis verbis aut ornatior aut ele-
gantior? » Sed eamdem sortem perpessae sunt hae Epistolae, quam
tot alia, quibus antiquitas gaudebat, volumina. Conservatae for—
tasse fuissent Ciceronis ad Cornelium litterae, si minor inter eos
intercessisset necessitudo. Tunc enim non separatis libris editae,
locum obtinuissent inter Ciceronis epistolas ad diversos, quae aeta-
tem tulerunt.

Ipse nos docet Cornelius, se non minorem operam adhibuisse
in romanis imperatoribus exponendis quam in graecis. His enim
verbis concludit vitam Annibalis : « Tempus est hujus libri facere
finem, et Romanorum explicare imperatores; quo facilius, collatis
utrorumque factis, qui viri praeferendi sint, possit judicari.»
Testis etiam est Plutarchus, qui in vitis M. Marcelli, Luculli et
Gracchorum fratrum, hunc librum Cornelii habuit ante oculos.
Sed interiit, et est quod dubitem, an vita Catonis, quae superest,
pro particula hujus libri de imperatoribus habenda sit3 in brevi-
tate enim sua amplior est in scriptis ejus, quam in rebus gestis
enumerandis.

