MILTIADES. 9

VIII. Hic etsi crimine Pario est accusatus, tamen alia
suit causa damnationis. Namque Athenienses, propter
Pisistrati tyrannidem, quae paucis annis ante fuerat, om-
nium suorum civium potentiam extimescebant. Miltia-
des, 1nultum in imperiis magistratibusque versatus, non
videbatur posse esse privatus : praesertim quum consue-
tudine ad imperii cupiditatem trahi videretur. Nam Cher-
sonesi omnes illos, quos habitarat, annos perpetuam
obtinuerat dominationem, tyrannusque fuerat appellatus,
sed justus. Non erat enim vi consecutus, sed suorum vo-
luntate3 eamque potestatem bonitate retinuerat. Omnes
autem et habentur et dicuntur tyranni, qui potestate
sunt perpetua in ea civitate, quae libertate usa est. Sed
in Miltiade erat quum summa humanitas, tum mira co-
mitas3 ut nemo tam humilis esset, cui non ad eum adi-
tus pateret z magna auctoritas apud omnes civitates,no-
bile nomen, laus rei militaris maxima. Haec populus
respiciens, maluit eum innoxium plecti, quam se diutius
esse in timore.

