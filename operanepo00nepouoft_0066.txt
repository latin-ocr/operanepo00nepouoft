48 CORNELn NEPoTts coNON.

V. Accidit huic, quod ceteris mortalibus, ut inconside-
ratior in secunda, quam in adversa esset fortuna. Nam,
classe Peloponnesiorum devicta, quum ultum se injurias
patriae putaret, plura concupivit, quam efficere potuit.
Neque tamen ea non pia et probanda fuerunt, quod po-
tius patriae opes augeri, quam regis, maluit. Nam quum
magnam auctoritatem sibi pugna illa navali, quam apud
Cnidum fecerat, constituisset, non solum inter barbaros,
sed etiam inter omnes Graeciae civitates ; clam dare ope-
ram coepit, ut Ioniam et AEoliam restitueret Atheniensi-
bus. Id quum minus diligenter esset celatum, Tiribazus,
qui Sardibus praeerat, Cononem evocavit, simulans ad
regem eum se mittere velle, magna de re. Hujus nuntio
parens quum venisset, in vincula conjectus est : in qui-
bus aliquandiu fuit. Inde nonnulli eum ad regem ab·
ductum, ibique periisse, scriptum reliquerunt. Contra
ca Dinon historicus, cui nos plurimum de persicis rebus
credimus, effugisse scripsit ε illud addubitat, utrum Ti-
ribazo sciente, an imprudente, sic factum.

