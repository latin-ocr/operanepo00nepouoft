¹93 JOANNIS HENR. SCHLEGEL

lexico quivis facile assequitur. Adjungam et ejus generis observa-
tiones.

Epam. v111‚ 2, legitur: Ut in periculo suo scriberent. Hanc
vocem corruptam crediderunt editores complureS, quum per con-
textum de cippo loqui debere Epaminondam putarent. Edidit Al-
dus sepulcro, ut alias minus felices conjecturas taceam. Sed cons-
tanter tenent lectionem periculo codices, quibus ot annumerandus
est Thottianus. Defendit eam multa eruditione Bosius, sed tanta
prolixitate, ut annotatio dissertationis speciem reserat. Concinne
magis, quae ad rem intelligendam faciunt, collegit Gesnerus in
Thesauro linguae romanae. In explicanda significatione ab usu com—
muni aliena nihil est utilius , quam monstrare progressum trans-
lationis. Notissima est illa periculi significatio testamen, danice
Forsog. Vox inde ad scripturam relata significat concept, danice
udkast; in rebus denique judicialibus sententiam verbis concep-
tam, quae praelegi damnato solet, posteaque tabulis publicis in—
ferri. Optime illustratur translata haec significatio loco Ciceronis
in Verrem ‚ 111, 79: Eorum hominum (scribarum) fidei tabulae pu-
blicae, periculaque magistratuum committuntur.

Caton. 11 , 3: « A multis tentatus, non modo nullum detrimen·
tum existimationis fecit , sed, quoad vixit, virtutum laude crevit. n
Tencams hic idem significare, ac in judicium vocatus, res ipsa
docet. Sed rarior est usus , et eum nec a Gesnero explicatum video.

Attic. an, 2 ε Sic familiarum originem subtexuit. Subtexere
notat anweben, vel quod etiam a Germanis ad materiam in libris
tractatam transfertur, drein verweben. Sic Livius: Subtexit deinde
fabulae huic, etc. Innuit Cornelius, Atticum libro, quo magistratus
ornabat, res genealogicas scite admiscuisse. Non solum hanc si-
gnificationem non enodatam video a commentatoribus , sed etiam
in Indice latinitatis Bosiano falso explicatam.

Attic. lx, 1, cfr. xv1, 3, utitur auctor voce divinatione, eo
sensu, quo longe abest a divinatione illa superstitiosa, quam ama-
bant veteres, et quam religio christiana vix tandem eradicare
potuit. Mutuo se explicant hi duo loci, et monstrant auctorem,
supra seculum suum sapientem, parum tribuisse superstitioni,
multum vero prudentiae et constantiae, et credidisse ‚ in his vir—

tutibus conjunctis veram sitam esse divinandi artem , id est, pros-
piciendi sihi in rebus adversis.

