38 CORNELII NEPOTls

citiam sibi cum quibusdam regibus Thraciae pepererat.

VIII. Neque tamen a caritate patriae potuit recedere.
Nam quum apud AEgos flumen Philocles, praetor Athe-
niensium, classem constituisset suam, neque longe abesset
Lysander, praetor Laeedaemoniorum , qui in eo erat oe-
cupatus, ut bellum quam diutissime duceret, quod ipsis
pecunia a rege suppeditabatur, contra Atheniensibus
exhaustis, praeter arma et naves , nihil erat super : Alci-
biades ad exercitum venit Atheniensium, ibique, prae-
sente vulgo, agere coepit : «Si vellent, se coacturum Lys-
andrum aut dimicare, aut pacem petere : Lacedaemo-
nios eo nolle confligere classe, quod pedestribus copiis ,
plus, quam navibus, valerent : sibi autem esse facile Seu-
then ‚ regem Thracum, deducere, ut eos terra depelleret,
quo facto, necessario aut classe conssicturos, aut bellum
composituros. Id etsi vere dietum Philocles animadverte-
bat, tamen postulata facere noluit3 quod sentiebat se,
Alcibiade recepto, nullius momenti apud exercitum fu-
turun13 et, si quid secundi evenisset, nullam in ea re
suam partem fore, contra ea, si quid adversi accidisset,
se unum ejus delicti futurum reum. Ab hoe discedens Al-
cibiades : «Quoniam, inquit, victoriae patriae repugnas,
illud moneo, juxta hostes castra habeas nautica. Pericu-
lum est enim, ne immodestia militum nostrorum occasio
detur Lysandro nostri opprimendi exercitus. » Neque ea
res illum fefellit. Nam Lysander, quum per speculatores
comperisset, vulgum Atheniensium in terram praedatum
exisse, navesque pene inanes relictas, tempus rei ge-
rendae non dimisit, eoque impetu totum bellum delevit.

lx. At Alcibiades , victis Atheniensibus, non satis tuta

