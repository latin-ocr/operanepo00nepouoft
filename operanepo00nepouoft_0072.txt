54 CORNELII NEPOTIS

militum voluntate, liberius loquebatur, et tyrannum non
ferendum dictitabat.

VIII. Haec ille intuens, quum, quemadmodum seda-
ret, nesciret, et quorsum evaderent, timeret, Callicrates
quidam, civis Atheniensis, qui simul cum co ex Pelo-
ponneso in Siciliam venerat, homo et callidus, et ad
fraudem acutus, sine ulla religione ac fide, adit ad Dio-
nem, et ait : eum in magno periculo esse propter of-
fensionem populi et odium militumÍ¾ quod nullo modo
evitare posset, nisi alicui suorum negotium daret, qui se
simularet illi inimicum. Quem si invenisset idoneum, fa-
cile omnium animos cogniturum, adversariosque subla-
turum3 quod inimici ejus dissidenti suos sensus aperturi
forent. Tali consilio probato, excipit has partes ipse Cal-
licrates, et se armat imprudentia Dionis : ad eum inter-
ficiendum socios conquirit : adversarios ejus convenit,
conjurationem confirmat. Res, multis consciis quae gere-
retur, elata defertur ad Aristomachen, sororem Dionis,
uxoremque Areten. Illae, timore perterritae, conveniunt,
cujus de periculo timebant. At ille negat a Callicrate
fieri sibi insidias, sed illa, quae agerentur, fieri prae-
cepto suo. Mulieres nihilo secius Callicratem in aedem
Proserpinae deducunt, ac jurare cogunt, nihil ab illo pe-
riculi fore Dioni. Ille hac religione non modo ab incepto
non deterritus, sed ad maturandum concitatus est, ve-
rens ne prius consilium suum aperiretur, quam conata
perfecisset.

IX. Hac mente, proximo die festo, quum a conventu
remotum se Dion domi teneret, atque in conclavi edito,
recubuisset3 consciis loca munitiora oppidi tradit, do-

