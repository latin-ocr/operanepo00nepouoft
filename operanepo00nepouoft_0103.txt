CORNELII NEPOTI& PELOI’fflAs. 85

mas potestates dederant, alteriusque factionis principes
partim interfecerant, alios in exsilium ejecerant, in quibus
Pelopidas hic, de quo scribere exorsi sumus, pulsus pa-
tria carebat.

II. Hi omnes fere Athenas se contulerant, non quo
sequerentur otium, sed ut, quemque ex proximo locuni
fors obtulisset, eo patriam recuperare niterentur. Itaque
quum tempus est visum rei gerendae, communiter cum
his qui Thebis iden] sentiebant diem delegerunt, ad
inimicos opprimendos civitatemque liberandam, euni
quo maximi magistratus simul consueverant epulari.
Magnae saepe res non ita magnis copiis sunt gestae3 sed
profecto nunquam ab tam tenui initio tantae opes sunt
profligatae. Nam duodecim adolescentuli coierunt ex his
qui exsilio erant multati, quum omnino non essent am-
plius centum qui tanto se offerrent periculo. Qua pau-
citate perculsa est Lacedaemoniorum potentia. Hi enim
non magis adversariorum factioni, quam Spartanis eo
tempore bellum intulerunt, qui principes erant totius
Graeciae: quorum imperii majestas, neque ita multo post,
Leuctrica pugna, ab hoc initio perculsa, concidit. Illi
igitur duodecim , quorum erat dux Pelopidas, quum Athe-
nis interdiu exissent ut vesperascente coelo Thebas pos-
sent pervenire, cum canibus venaticis exierunt, retia fe-
rentes, vestitu agresti, quo minore suspicione facerent
iter. Qui quum tempore ipso quo studuerant pervenis-
sent, domum Charonis devenerunt, a quo et tempus et
dies erat datus.

ΙΙΙ. Hoc loeo libet interponere, etsi sejunctum ab re

proposita cst, nimia fiducia quantae calamitati soleat csse.

