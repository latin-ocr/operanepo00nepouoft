182 JOANNIS HENR. SCIILEGEL

Veronensium, cives suos Cornelio Nepoti, tanquam patriae de·-
cori, inter alios illustres Veronenses publica auctoritate statuam
posuisse. Quod ob morum etiam probitatem in magna existima—
tione fuerit Comelias, egregium habetur Plinii testimonium. Is
enim, ut versiculorum suorum liberiores jocos lususque excusaret,
in epistola ad Aristonem, ν, 3, clarissimos enumerat inter ro—
manos viros, imperatores etiam, Caesarem, Augustum, Nervam,
eadem licentia usos, et ita pergit z « Neronem enim transeo,
quamvis sciam, non corrumpi in deterius, quae aliquando etiam
a malis, sed honesta manere, quae saepius a bonis fiunt. Inter
quos vel praecipue numerandus est P. Virgilius, Cornelius Nepos,
et prius Ennius Acciusque; non quidem hi senatores, sed sanctitas
morum non distat ordinibus. a> Vossius asserit, Cornelium referri
ab Hieronymo in Chronico Enseln'ano ad annum Augusti quartum.
Inde sine dubio clarissimus G. C. Hambetger, qui scriptores ve-
teris et medii aevi multa cum diligentia recensuit, inductus perhi-
bet, alios Cornelii mortem ad primum, alios ad seeundum, alios
ad quartum Augusti aunum referre. Qua auctoritate suffultus,
nescio. Id video, ambiguam et minime convenientem esse ratio-
nem, annos ab imperio Augusti computandi, nisi terminus defi-
niatur aut a triumviratu, aut a pugna Actiaca, aut a delato
Augusti nomine. Clztom'con Eusebianum non mortem auctoris
nostri indicat, sed tempus quo maxime floruit. Sic enim verba
sonant : «Octaviani imperii anno quarto, olympiade 185, Cor—
nelius Nepos scriptor historicus clarus habetur. υ Credo equidem
de Cornelii morte nihil certi affirmari posse, et satis esse nobis,
quod Mela et Plinius memorant : ι( Sub divi Augusti principatu
obiit. » Id vero liquet, fuisse Cornelium superstitem anno Urbis
721, Cn. Domitio et C. Sosio consulibus, qui est annus post ini—
tum triumviratum undecimus, et ante aeram nostram trigesimus
secundus3 eo enim anno Pomponius Atticus decessit, et Cornelius
vitae ejus capita quatuor posteriora adjecit.

Quos qualesve libros Cornelius conscripserit, partim ipse nos
docet in locis quibusdam eorum qui ad nostras pervenere manus,
partim etiam e citationibus veterum apparet satis frequentibus.
Has magna diligentia sub fragmentorum nomine collegit Andreas
Scholtus, Antverpiensis doctissimus e S. J., quam collectionem
editam video Francofurti anno 1608. Eamdem auxit postea paucis
in loeis J. A. Bosius, professor lenensis, anno ¹657-

