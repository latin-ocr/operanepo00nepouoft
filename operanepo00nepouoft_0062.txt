44 CORNELII NEPOTIS THRASYBULUS.

bem tenebant, fecit pacem his conditionibus : ne qui,
praeter triginta tyrannm, et decem , qui postea praetores
creati, superioris more crudelitatis crant usi, afficeren-
tur exsilio, neve bona publicarentur3 reipublicae procu-
ratio populo redderetur. Praeclarum hoc quoque Thrasy-
buli, quod, reconciliata pace, quum plurimum in civitate
posset, legem tulit, ne quis anteactarum rerum accusa-
retur, neve multaretur : eamque illi legem oblivionis
appellarunt. Neque vero hanc tantum ferendam curavit;
sed etiam, ut valeret, effecit. Nam quum quidam ex his
qui simul cum eo in exsilio fuerant, caedem facere eorum
vellent, cum quibus in gratiam reditum erat3 publice
prohibuit, et id quod pollicitus erat, praestitit.

IV. Huic, pro tantis meritis, honoris corona a populo
data est, facta duabus virgulis oleaginis : quae, quod amor
civium, non vis expresserat, nullam habuit invidiam,
magnaque fuit gloria. Bene ergo Pittacus ille, qui sep-
tem sapientum numero est habitus, quum ei Mitylenaei
multa millia jugerum agri muneri darent, «Nolite, oro
vos, inquit, id mihi dare : quod multi invideant, plures
etiam concupiscant : quare ex istis nolo amplius quam
centum jugera, quae et meam animi aequitatem, et ves-
tram voluntatem indicent. Nam parva munera, diutina;
locupletia, non propria esse consueverunt.» Illa igitur
corona contentus Thrasybulus, neque amplius requisivit,
neque quemquam honore se antecessisse existimavit. Hic,
sequenti tempore, quum praetor classem ad Ciliciam
appulisset, neque 'satis diligenter in castris ejus age-
rentur vigiliae, a barbaris, ex oppido noctu eruptione
sacta, in tabernaculo interfectus est.

