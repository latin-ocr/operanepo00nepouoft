1 22 CORNELII NEPOTIS

pugnavit : tres exercitus maximos comparavit. Ex his
unum in Africam misit, alterum cum Hasdrubale fratrc
in Hispania reliquit, tertium in Italiam secum duxit. Sal-
tum Pyrenaeum transiit. Quacunque iter fecit, cum om·
nibus incolis conflixit : neminem, nisi victum, dimisit.
Ad Alpes posteaquam venit, quae Italiam ab Gallia se·
jungunt, quas nemo unquam cum exercitu ante cum,
praeter Herculem Graium, transierat (quo facto is hodic
saltus Graius appellatur); Alpicos, conantes prohibere
transitum, concidit, loca patefecit, itinera muniit, effe-
citque, ut ea elephantus ornatus ire posset, qua antea
unus homo inermis vix poterat repere : hac copias tra·
duxit, in Italiamque pervenit.

IV. Conflixerat apud Rhodanum cum P. Cornelio Sci-
pione cos., eumque pepulerat. Cum hoc eodem de Clas-
tidio apud Padum decernit: saucium inde ac fugatum
dimittit. Tertio idern Scipio cum collega Tiberio Longo
apud Trebiam adversus eum venit : cum his manum
conseruit, utrosque profligavit. Inde per Ligures Apen-
ninum transiit, petens Etruriam. Hoc itinere adeo gravi
morbo afficitur oculorum, ut postea nunquam dextero
aeque bene usus sit. Qua valetudine quum etiam nunc
premeretur, lecticaque ferretur, C. Flaminium cos. apud
Trasimenum cum exercitu insidiis circumventum occidit.
Neque multo post C. Centenium praetorem, cum delecta
manu saltus occupantem. Hinc in Apuliam pervenit. Ibi
obviam ei venerunt duo consules, C. Terentius et L. Paulus
AEmilius. Utriusque exercitus uno proelio fugavit :Paulum
consulem occidit, et aliquot praeterea consulares : in his
Cn. Servilium Geminum ‚ qui superiore anno fuerat consul.

