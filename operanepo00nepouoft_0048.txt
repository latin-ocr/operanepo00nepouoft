30 CORNELII NEPOTIS

rerum committeret. llorum in numerum nemo admitte-
batur, nisi qui aut ejus hospitio contineretur, aut se illins
fore proprium fide confirmaret.

ΙΙ. Ita decemvirali potestate in omnibus urbibus con-
· stitnta, ipsius nutu omnia gerebantur. Cujus de crudeli-
tate ac perfidia satis est unam rem, exempli gratia, pro-
ferre, ne, de eodem plura enumerando, defatigemus lec-
tores. Victor ex Asia quum reverteretur, Thasumque
devertisset; quod ea civitas praecipua fide fuerat erga
Athenienses, proinde ac si iidem firmissimi solerent esse
amici, qui constantes fuissent inimici, eam pervertere
concupivit. Vidit autem, nisi in eo occultasset volunta-
tem, futurum, ut Thasii dilaberentur, consulerentque
rebus suis. Itaque .....

III. Decemviralem suam potestatem sui ab illo consti-
tutam sustulerunt. Quo dolore incensus, iniit consilia
reges Lacedaemoniorum tollere3 sed sentiebat id se sine
ope Deorum facere non posse, quod Lacedaemonii omnia
ad oracula referre consueverant. Primum Delphos cor-
rumpere est conatus. Quum id non potuisset, Dodonam
adortus est. Hinc quoque repulsus, dixit se vota susce-
pisse, quae Jovi Ammoni solveret, existimans se Afros
facilius corrupturum. Hac spe quum profectus esset in
Africam, multum eum antistites Jovis fefellerunt. Nam
non solum corrumpi non potuerunt; sed etiam legatos
Lacedaemona miserunt, qui Lysandrum accusarent, quod
sacerdotes fani corrumpere conatus esset. Accusatus hoc
crimine, judicumque absolutus sententiis, Orchomeniis
missus subsidio, occisus est a Thebanis apud Haliartum.
Quam vere de co foret judicatum, oratio indicio fuit,

