l, CORNELII NEPOTIS

Lemnum : hie enim ventuS, a septemtrionibus oriens,
adversum tenet Athenis proficiscentibus. Miltiades,mo—
randi tempus non habens, cursum direxit, quo tendebat,
pervenitque Chersonesum.

II. Ibi brevi tempore Barbarorum copiis disjectis,
tota regione, quam petierat, potitus, loca castellis ido-
nea communivit3 multitudinem, quam secum duxerat,
in agris collocavit, crebrisque excursionibus locuple-
tavit. Neque minus in ea re prudentia, quam felicitate,
adjutus est: nam quum virtute militum devicisset hos-
tium exercitus, summa aequitate res constituit, atque
ipse ibidem manere decrevit. Erat enim inter· eos digni-
tate regia, quamvis carebat nomine t neque id magis
imperio, quam justitia, consecutus. Neque eo secius
Atheniensibus, a quibus erat profectus, officia praesta-
bat. Quibus rebus fiebat, ut non minus eorum voluntate
perpetuo imperium obtineret, qui miserant, quam illo-
rum, cum quibus erat profectus. Chersoneso tali modo
constituta, Lemnum revertitur, et ex pacto postulat, ut
sibi urbem tradant z illi enim dixerant, quum, vento
borea domo profectus eo pervenisset, sese dedituros: se
autem domum Chersonesi habere. Cares, qui tum Lem-
num incolebant, etsi praeter opinionem res ceciderat,
tamen, non dicto, sed secunda fortuna adversariorum
capti, resistere ausi non sunt, atque ex insula demigra-
runt. Pari felicitate ceteras insulas, quae Cyclades nomi-
nantur, sub Atheniensium redegit potestatem.

III. Eisdem temporibus, Persarum rex Darius, ex Asia
in Europam exercitu trajecto, Scythis bellum inferre

decrevit. Pontem feeit in Istro flumine, qua copias tra-

