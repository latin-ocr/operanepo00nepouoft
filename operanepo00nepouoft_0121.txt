EUMENES. 103

fecit. Nam invidia ducum, cum quibus erat, perfidiaque
militum Macedonum veteranorum, quum superior proe-
lio discessisset, Antigono est ‹leditus3 quum exercitus ei
ter ante, separatis temporibus, jurasset, se eum defensu-
rum, nec unquam deserturum. Sed tanta fuit nonnullo-
rum virtutis obtrectatio, ut fidem amittere mallent, quam
cum non prodere. Atque hune Antigonus, quum ei fuisset
infestissimus, conservasset, si per suos esset licitum;
quod ab nullo se plus adjuvari posse intelligebat in his
rebus, quas impendere jam apparebat omnihus. Immi-
nebant enim Seleucus, Lysimachus, Ptolemaeus, opibus
jam valentes, cum quibus ei de summis rebus erat di-
micandum. Sed non passi sunt hi, qui circa erant3 quod
videbant, Eumene recepto, omnes prae illo parvi futu-
ros. Ipse autem Antigonus adeo erat incensus, ut, nisi
magna spe maximarum rerum, leniri non posset.

XI. Itaque, quum eum in custodiam dedisset, et prae-
fectus custodum quaesisset, quemadmodum servari vel-
let? ut acerrimum, inquit, leonem, aut ferocissimum
elephantum. Nondum enim statuerat, servaret eum, nec
ne. Veniebat autem ad Eumenem utrumque genus ho-
minum3 et qui propter odium fructum oculis ex ejus
casu capere vellent3 et qui propter veterem amicitiam
colloqui, consolarique cuperent ε multi etiam, qui ejus
formam cognoscere studebant, qualis esset, quem tam-
-diu tamque valde timuissent, cujus in pernicie positam
spem habuissent victoriae. At Eumenes, quum diutius in
vinculis esset, ait Onomarcho, penes quem summa im-
perii erat custodiae, se mirari, quare jam tertium diem
sic teneretur-3 non enim hoc convenire Antigoni pruden-

