CORNELII NEPOTIS HANNIBAL. 121

clandestinis, ut Hannibalem in suspicionem regi adduce-
rent, tanquam ab ipsis corruptum, alia, atque antea,
sentire3 neque id frustra fecissent, idque Hannibal com-
perisset, seque ab interioribus consiliis segregari vidisset3
tempore dato adiit ad regem, eique quum multa de fide
sua et odio in Romanos commemorasset, hoc adjunxit :
> « Pater, inquit, meus, Hamilcar, puerulo me, utpote
non amplius novem annos nato, in Hispaniam imperator
proficiscens Carthagine, Jovi optimo maximo hostias im-
molavit. Quae divina res dum conficiebatur, quaesivit a
’ me, vellemne secum in castra proficisci? Id quum liben-
ter accepissem, atque ab eo petere coepissem, ne dubita-
ret ducere3 tum ille, Faciam, inquit, si fidem mihi, quam
postulo, dederis. Simul me ad aram adduxit, apud quam
sacrificare instituerat, eamque, ceteris remotis, tenentem
jurare jussit, nunquam me in amicitia cum Romanis fore.
Id ego jusjurandum, patri datum, usque ad hanc aeta-
tem ita conservavi, ut nemini dubium esse debeat, quin
reliquo tempore eadem mente sim futurus. Quare, si
quid amice de Romanis cogitabis, non imprudenter fe-
ceris, si me celaris; quum quidem bellum parabis, te ip·
sum frustraberis, si non me in eo principem posueris.»

III. Hac igitur, qua diximus, aetate cum patre in His-
paniam profectus est: cujus post obitum, Hasdrubale
imperatore suffecto, equitatui omni praefuit. Hoc quo-
quc interfecto, exercitus summam imperii ad eum detu-
lit. Id, Carthaginem delatum, publice comprobatum cst.
Sic Hannibal, minor quinque ct viginti annis natus, im-
perator factus, proximo triennio omncs gentes Hispaniae

bello subegit : Saguntum, foederatam civitatem, vi cx-

