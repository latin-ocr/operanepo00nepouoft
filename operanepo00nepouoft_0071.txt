DlON. 5'3
cuta est subita commutatio : quod fortuna sua mobilitate,
quem paulo ante extulerat, demergere est adorta. Pri-
mum in filio, de quo commemoravi supra , suam vim
exercuit. Nam quum uxorem reduxisset, quae alii fuerat
tradita, filiumque vellet revocare ad virtutem a perdita
luxuria3 accepit gravissimum parens vulnus morte filii.
Deinde orta dissensio est inter eum et Heraclidem : qui
quidem, Dioni principatum non concedenS, factionem
comparavit. Neque is minus valebat apud optimates,
quorum consensu praeerat classi, quum Dion exercitum
pedestrem teneret. Non tulit hoc animo aequo Dion, et
versum illum Homeri retulit ex secunda rhapsodia, in
quo haec sententia est : α Nou posse bene geri rempubli-
cam multorum imperiis.» Quod dictum magna invidia
consecuta est. Namque aperuisse videbatur, se omnia in
sua potestate esse velle. Hanc ille non lenire obsequio,
sed acerbitate opprimere studuit, Heraclidemque, quum
Syracusas venisset, interficiendum curavit.

VII. Quod factum omnibus maximum timorem inje-
cit: nemo enim, illo interfecto, se tutum putabat. Ille
autem, adversario remoto, licentius eorum bona, quos
sciebat adversus se sensisse, militibus dispertivit. Qui-
bus divisis, quum quotidiani maximi fierent sumptus,
celeriter pecunia deesse coepit, neque, quo manus por·
rigeret, suppetebat, nisi in amicorum possessiones. Id
hujusmodi erat, ut, quum milites reconciliasset, amit-
teret optimates. Quarum rerum cura frangebatur, et, in·
suetus male audiendi, non aequo animo ferebat, de se
ab iis male existimari, quorum paulo ante in coelum
fuerat elatus laudibus. Vulgus autem, offensa in eum

