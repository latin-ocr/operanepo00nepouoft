70 CORNELII NEPOTIS

latur, adventus ejus causa cognoscitur. Pisidas cum iis
quos secum habebat, ad resistendum Aspis comparat. ld
Datames ubi audivit, arma sumit, suosque sequi jubet :
ipse equo concitato ad hostem vehitur. Quem procul
Aspis conspiciens ad se ferentem, pertimescit, atque a
conatu resistendi deterritus, sese dedit. Hunc Datames
vinctum ad regem ducendum tradit Mithridati.

V. Haec dum geruntur, Artaxerxes, reminiscens a
quanto bello ad quam parvam rem principem ducum
misisset, se ipse reprehendit, et nuntium ad exercitum
Acen misit, quod nondum Datamen] profectum putabat,
qui diceret, ne ab exercitu discederet. Hic, priusquam
perveniret, quo erat profectus, in itinere convenit qui
Aspim ducebant. Qua celeritate quum magnam benevo-
lentiam regis Datames consecutus esset3 non minorem
invidiam aulicorum excepit, qui illum unum pluris,
quam se omnes, fieri videbant : quo facto cuncti ad eum
opprimendum consenserunt. Haec Pandates, gazae custos
regiae, amicus Datami, perscripta ei mittit3 in quibus
docet, (ι eum magno fore periculo, si quid, illo impe-
rante, in AEgypto adversi accidisset τ namque eam esse
consuetudinem regiam, ut casus adversos hominibus
tribuant, secundos fortunae suae3 quo fieri, ut facile im-
pellantur ad eorum perniciem, quorum ductu res male.
gestae nuntientur : illum hoc majore fore in discrimine,
quod, quibus rex maxime obediat, eos habeat inimicis-
simos. 2> Talibus ille litteris cognitis, quum jam ad exer-
citum Acen venisset, quod non ignorabat ea vere scrip·
ta, desciscere a rege constituit. Neque tamen quidquam

fecit, quod side sua esset indignum : nam Androclen]

