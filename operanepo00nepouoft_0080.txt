62 CORNELII NEPOTIS CHABRIAS.

IV. Chabrias autem periit bello sociali, tali modo ε
oppugnabant Athenienses Chium3 erat in classe Chabrias
privatus, sed omnes qui in magistratu erant, auctoritate
anteibat3 eumque magis milites, quam qui praeerant,
adspiciebant. Quae res ei maturavit mortem ε nani dum
primus studet portum intrare, et gubernatorem jubet
eo dirigere navem, ipse sibi perniciei fuit. Quum enim
eo penetrasset, eeterae non sunt secutae. Quo facto cir-
cumfusus hostium concursu, quum fortissime pugnaret,
navis, rostro percussa, coepit sidere : hinc refugere quum
posset, si se in mare dejecisset, quod suberat classis
Atheniensium, quae exciperet natantis; perire maluit,
quam armis abjectis navem relinquere, in qua fuerat
vectus. Id ceteri facere noluerunt, qui nando in tutum
pervenerunt3 at ille, praestare honestam mortem existi-
mans turpi vitae, cominus pugnans telis hostium inter-
fectus est.

