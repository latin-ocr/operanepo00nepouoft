OBSERVATIONEs. '213

Ita loquens, dubium reliquit lectorem de quaestione haud parvi
momenti, num Atticus fuerit Athenis jam eo tempore, quo a Sylla
obsessae et ad exitium redactae sint? Cinnani enim tumultus brevi
post Syllae ex Italia discessum exarserant. Tum utique gratia, qua
Atticus valebat apud Syllam, plurimum prodesse potuisset afflictis
Atheniensibu53 et tanta res silentio praetereunda non erat.

Persuasus vero sum, ejus temporis historiam perpendens, At-
ticum non ante obsidionem, sed post deditionem, et quietem
Athenis restitutam, in hanc urbem demigrasse, quum Sylla jam in
Asia bellum gereret adversus Mithridatem. E calamitatibus, quas
paulo ante pertulerat Athenarum urbs, explicanda sunt illa Cor-
nelii verba, Attic. 11 , 4 : κ Saepius suis opibus inopiam eorum pu-
blicam levavit; » similiter et alia beneficia, quae Atticus privatus
in civitatem afflictam conferre potuit.

