FRAGMENTA. 15 Γ»

gis existimem opus esse magistris vivendi, quam pleris-
que, qui in ea disputanda versantur. Video enim ma-
gnam partem eorum, qui in schola de pudore et con-
tinentia praecipiant argutissime, eosdem in omnium
libidinum cupiditatibus vivere. Lactantius, Diu. ins-
tit. 111, 15, 10.

M. TULLII CICERONIS

AD CORN. NEPOTEM EPISTOLARUM LIB. ΙΙ.

Itaque nostri, quum omnia, quae dixissemus, dicta es-
sent; quae facete et breviter et acute locuti essemus, ea

proprio nomine appellari dicta voluerunt. Macrob. Sa-
tarn. lib. 11, c. 1.

AD EUMDEM Ex LIBRO [NCERTO.

Hoc restiterat etiam, ut a te fictis aggrederer donis.
Priscian. Gramm. lib. v111, col. 792.

Qui habet, ultro appetitur, qui est pauper, asperna-
tur. Id. eod. loc.

Quid? oratorum quem huic antepones eorum, qui
nihil aliud egerunt? quis sententiis aut acutior aut cre-
brior? quis verbis aut ornatior aut elegantior? Suet. in
Caes. c. LV.

Ut Tullius docet, crudelitatis increpans Caesarem in
quadam ad Nepotem epistola. Neque enim quidquam aliud
est felicitas, inquit, nisi honestarum rerum prosperitas;
vel, ut alio modo definiam, felicitas est fortuna adjutrix

