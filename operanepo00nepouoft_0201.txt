OBSERVATIONES. 1 83

Diserte allegantur a veteribus, Aulo praesertim Gellio, libri
Chronicorum per Cornelium Nepotem. Ille enim, Noctibus Atticis,
xvu, c. 21 ‚ ter laudat Cornelium ; imo toto hoc capite ad eum
potissimum respexisse videtur. Dicit, se excerpisse e libris, qui
chronici appellantur, quibus temporibus floruerint simul viri in-
signes Graeci atque Romani. De Homeri aetate loquens his verbis
utitur ε « Ut Cornelius Nepos in primo Chronicorum dixit. » So·-
linus etiam in Polyhistore ad locos provocat e Nepote chrono—
logicos, qui sine dubio ad eumdem librum pertinent. Hoc est
illud ipsum opus, quod Catullus innuit in Epigrammate dedica-
torio ad Cornelium Nepotem ε

Quum ausus es, unus Italorum,
Omne aevum tribus explicare chartis,
Doctis, Jupiter! et laboriosis.

Liquet ex his verbis, tres elaboratos esse a Cornelio libros Chro—
nicorum, qui secundum usitatam istam divisionem ad tempus
αὲηλον, μυθικὸν et ἱςορικῇν respexisse videntur.

Exemplorum Cornelii Nepotis librum quintum expresse nomi—
nat Gellius, l. vu, c. ιδ, dum fidem Romanorum collaudat in
servando jurejurando. Citantur iidem libri a Fluvio Sosspucto
Clzarzlrio, seculi quinti exeuntis grammatico.

Allegatur etiam a Gellio, l. xi, c. 8, Cornelii Nepotis liber de
Viris illustribus. Narratur ibi ex eo M. Catonis dicterium in
A. Albinum. Quum illud non occurrat in vita Catonis admodum
brevi, quae nobis relicta est, et quae particula fuit libri ejus, quem
de historicis latinis conscripsit, haustum videtur e libro, quem
Cornelius separatim se fecisse ait de Catone, rogatu Pomponii
Attici3 et hic liber comprehensus postea est, adjectis pluribus vi-
tis, eo opere, quod de viris illustribus inscripsit, nisi forte cre-
dere quis velit, quod vix mihi persuadeam, Cornelium tribus
diversis libris, diversoque instituto, de ejusdem Catonis vita
scripsisse. Mihi etiam est probabile, vitam Pomponii Attici non
esse nisi partem ejusdem operis de viris illustribus a Gellio per-
lecti et allegati. Pomponio enim jure debebatur locus inter viros
illustres, non vero inter excellentes imperatores, de quibus in
alio opere egit Cornelius. Quod vero haec una particula amplis-n
simi voluminis temporis iniquitatem sola effugerit, tribuendum

