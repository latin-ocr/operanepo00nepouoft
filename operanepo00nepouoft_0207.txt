OBSERVATIONES. ¹89

in deliciis habebant, quam in plerorumque civium suorum, qui
graecas res vel plane ignorabant vcl leviter tantum tractaverant.
Hunc ei fuisse scopum diserte indicat praefatio. Et quo facilius
multorum vitas modico volumine comprehenderet, usus est ge—
nere scribendi compendiario, non nisi summas rerum attingens,
in temporibus notandis negligentior. Conciliare volebat Graeco—
rum ingenia et virtutes civium suorum animis; sed obesse vide-
bat horum praeconceptas opiniones, magnamque morum diver—
sitatem. Monet itaque in praefatione eOS, qui nihil rectum putant,
nisi quod ipsorum moribus convenit, ut discant, non eadem
omnibus esse honesta atque turpia, et illustrat hanc admonitio—
nem variis scite delectis exemplis. Recte enim judicabat Cornelius,
praecipuum esse biographi officium, servare mores eorum, quo-
rum vitam describere instituit.

Quo apparatu instructus ad hoc opus se accinxerit, in praesa--
tione lectorem non docet. E paucis, quae in ipso libro occurrunt,
citationibus patet, ad manus fuisse Cornelio in rebus graecis
cognoscendis Thucydidem, Theopompum et Timaeum, in rebus
siculis Philistum, in persicis Dinonem, in romanis praeter alios
Polybium, ut et in vita Hannibalis Silenum et Sosilum. Hero-
dotus desideratur. Egomet vitas priorum quatuor in Cornelio
imperatorum attente legens , easque comparans cum historia
Herodoti, non possum non quin judicem, Herodoti opus in
Cornelii conspectum non venisse. Nec id mirum. In tanta libro-
rum graecorum copia, quorum vix vicesima pars temporum ins
iuriam effugit, non omnia quae ad rem pertinebant, praesertim
antiquiora, ad manus esse poterant scriptori in ipsa Graecia de-
genti, nedum homini italo. Praeter Thucydidem, quo Cornelius
maxime usus videtur, ita ut ejus verba nonnunquam presse in
sermonem latinum verterit, auctores omnes reliqui ab eo alle-
gati perierunt. Si superessent, constaret nobis, qua fide et quo
delectu fontes adierit. Quum vero dudum hominum oculos fuge—
rint, eo majori in pretio habendus nobis est Cornelius, cui jam
historiae graecae particulas quasdam non aspernandas unice de-
bemus.

Jacturam haud levem existimo . partem Corneliani operis alte-
ram de excellentibus inter Romanos imperatoribus jam non
haberi. Plutarchus fatetur, se in vitis Marcelli, Gracchorum et
Luculli conscribendis Nepotem evolvisse. Quae alia nomina illus-

