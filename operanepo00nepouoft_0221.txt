OBSERVATIONES. 903

non ita rogatus respondeat : Miltiades. At illic nusquam ejus no-
men inscriptum est. —Quid ita?'non petiit hoc praemium?—-Pe-
tiit quidem, sed populus non dedit3 verum ei pro nominis ins-
criptione concessit, ut primus milites cohortans pingeretur. »

Patet ex his oratoris verbis, ut et e scriptoris historici narra—
tione, mox post pugnam Marathoniam, Miltiade adhuc vivente et
libero, tabulam hanc esse confectam. Itaque ad praemium Miltiadi
tributum non pertinet id, quod Plinius refert, Hist. Nat. , XXXV,
8, proelium Marathonium a Panaeno, fratre Phidiae, esse pictum,
nec quod AElianus, qui Polygnoto celebri admodum pictori ejus—
dem generis opus in Poecile tribuit; hi enim duo multis post pu-
gnam Marathoniam annis pingendi arte inclaruerunt. Renovatam
potius post combustas a Xerxe Athenas, seu etiam repetitam his
pictoribus pugnae Marathoniae tabulam credo. Confirmatur inde
id, quod asserit Plinius l. c. , summae antiquitatis esse apud Athe-
nienses artem pingendi, et mature eos ad culmen pervenisse , ita
ut jam Candaulis , i. e. Romuli aetate, Olymp. 22 , manifesta fuerit
artis claritas atque absolutio. Dicit Plinius , Panaenum ‚ fratrem Phi-
diae, proelium Marathonium pinxisse z « Adeo jam colorum usus
percrebuerat, adeoque ars perfecta erat, ut in eo proelio iconicos
duces pinxisse tradatur, Atheniensium Miltiadem, Callimachum,
Cynegirum, Barbarorum Datim et Artaphernem. » Quomodo pin-
gere potuisset artifex, Periclis aetate florens, pugnae Marathoniae
duces iconicos, nisi eum praecessisset pictor, pugnae illi coaevus?
Hanc picturae antiquitatem nec video observatam a commentato-
ribus Cornelii, nec satis vindicatam ab artis hujus historicis re-
munoribus, qui praestantiora quaevis ad Periclis aetatem referre
solent. .

VII. Chabr. 1, S 2 : « Obnixoque genu scuto, projectaque
hasta impetum excipere hostium docuit, S 3. Hoc usque eo tota
Graecia fama celebratum est, ut illo statu Chabrias sibi statuam
fieri voluerit, quae publice ei ab Atheniensibus in foro constituta
est. Ex quo factum est, ut postea athletae, ceterique artifices, his
statibus in statuis ponendis uterentur, in quibus victoriam essent
adepti. » Exscripsi locum totum, quo facilius dignoscantur, quae
G. E. Lessing ingeniosissime commentatus est sub finem libri sui,
qui Laocoon inscribitur. Quidquid de bonis litteris et artibus
scripsit praestantissimus vir', cum quo in prima adolescentia inf⁴
tima familiaritate conjunctus vixi, lego cum maxima voluptate.

