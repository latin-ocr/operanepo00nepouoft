188 JOANNIS HENR. SCHLEGEL

istius ruditatis in medium proferre. Quum Romani, decemvirali
potestate instituta, Graecorum,maxime Atheniensium, leges suum
in usum convertere vellent, opus habebant interprete Hermodoro ‚
Graeco exsule. Romanorum legatus posthumius, quum verba face-
ret ad Tarentinos lingua graeca, iis erat derisui. Sed jam coepe-
rant esse frequentiora commercia et foedera inter utramque gen-
tem, paulo ante bellurn punicum primum. Secundo prospere
finito, sperare inceperunt Romani, se aliquando Graecos, prae-
tensa specie libertatis, in potestatem suam esse redacturos Inde
accrevit sensim apud eos cupiditas Graeciae interius cognoscendae,
accendebatur etiam graecorum oratorum exemplis eloquentiae stu-
dium, utile inprimis apud Romanos in re publica capessenda.
Tum Cato, quamvis senior, arripiebat studium litterarum3 tum
graecae fabulae, a tot poetis comicis aeque ac tragicis in latinum
sermonem translatae, placebant populo. Tandem Carthagine de·—
structa et eodem anno Corintho deleta, quum Romani captam
tenerent Graeciam, quum eorum spoliis aedes suas exornarent,
aucta est in immensum graecarum tam artium quam litterarum
cupiditas. Multi ex Romanis, etiam consularis dignitatis viri, res
romanas graeco sermone in historiam conferebant, ut ait Jus-
tinus in praefatione ad suum e Trogi Pompeii opere excerptum
librum. Latina lingua eodem tempore incredibili studio locuple-
tata et expolita in tantum repente evecta est fastigium, ut non
aemulari modo Graecos, sed et superare vellent Romani. Graeci
philosophi, rhetores, artifices Romam convolabant, praemia ibi
ingenii et laborum expetituri, quae patria, in servitutem quippe
redacta, vix concedebat. Contra ea Romani nobiliores Graeciam
petebant, ut in scholis ejus celebrioribus, quae Athenis, Ephesi,
Rhodi habebantur, eruditiores redderentur vel eloquentiores.
Obstabat tamen arctiori utriusque populi conjunctioni morum
diversitas, et aegre tolerabant Graeci, nec nisi necessitati ceden-
tes, Romanorum superbiam. Romani vulgo contemnebant Graecos,
non solum ut a se victos, sed etiam nulla tum temporis armo-
rum gloria splendentes.

Monstrare voluit Cornelius, fuisse olim duces inter Graecos,
partim virtute et amore patriae, partim etiam prudentia militari,
celeberrimis inter Romanos aequiparandos. Librum conscripsit
non tam in nobiliorum, eorumque paucorum, gratiam, qui ipsi
inter Graecos vixerant, qui optimos eorum scriptores lectitabant et

