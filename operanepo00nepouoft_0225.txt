onsERvA‘rloNEs. 207

scripta a mc superius. Cogitemus etiam, Graecorum libros, prae-
sertim antiquiores, quorum exemplaria sensim multiplicabantur
per librarios mercede conductos , non ubivis fuisse obvios in Ita—
lia, Cornelii maxime aetate, qua non ita dudum flagrare Romani
coeperant cupiditate graecas litteras addiscendi. Dicere haec omnia
me puto excusandi potius Cornelii gratia, quam incusandi. Hau-
sisse videtur sua omnia in vitis Miltiadis, Themistoclis, Aristidis
et Pausaniae, in quibus Herodoto uti potuisset , e scriptoribus nobis
incognitis, sed, ut credo, aetate aeque ac fide minoribus Herodoto,
Si, gravi hoc auctore lecto, sciens ab eo dissensisset‚ haud mi-
nus indicasset dissensum, ac factum videmus in vita Themisto-
clis, ubi, de ejus in Persas itinere loquenS, ait se plures aucto—
res legisse, sed credere potissimum Thucydidi, quod aetate proxi-
mus erat.

III. Credo itaque, Cornelium multum errasse in vita Miltiadis
conscribenda, quum auctores graecos secutus sit minus perspicuos,
longo forte post Miltiadis aetatem tempore florentes. Tanta est in
Miltiadis vita tradenda diversitas, si Cornelium comparare velis
cum iis quae Herodotus, l. 1v et vl , exposuit, ut vel haec sola dis-
quisitio amplam dissertationi materiam praebere possit. Sed quis
praeferre dubitabit Cornelio Herodotum, qui coaevus erat Cimoni,
Miltiadis filio, qui, Halicarnassi natus , nullo ferebatur in aliquam
Graeciae civitatem aut familiam partium studio, qui, quae vera es-
sent, sciscitari et poterat et volebat, qui erat integerrimi animi
multique judicii, qui denique ‚ audiente et applaudente tota Grae-
cia, praelegit historiam rerum in memoria recenti versantium?

IV. Luculenter docuit Herodotus, Miltiadem, Cimonis filium,
cujus vitam Cornelius exposuit, non venisse in Chersonesum, ut.
coloniam Atheniensium deduceret, sed ut regnum capesseret in
Doloncis, Chersonesi Thrasicae incolis, haereditario quasi jure, et
annuentibus Pisistrati filiis ‚ qui tum Athenis dominabantur. Jam
enim Pisistrati et Croesi aetate patruus Miltiadis hujus, Miltiades,
Cypseli filius, qui generis originem ab AEaco AEginae rege trahe—
bat, Athenis ex oraculo a Doloncis evocatus fuerat, ut ipsos re-
geret. Ei primum in Chersonesi dynastia successit Stesagoras, fra-
tris Cimonis filius, tandemque huic interfecto alter Cimonis
filius, noster Miltiades, qui usque ad id tempus Athenis habita-
verat, et uxorem postea duxit Hegesipylam, Olori Thracum regis
filiam. Ita Herodotus res narrat, l. v1, p. 392—394 et 419, ex cdi-

