EUMENES. 101
Persidis hiematum copias divisit, non ut voluit, sed ut
militum cogebat voluntas. Namque illa phalanx Alexan-
dri Magni, quae Asiam peragrarat, deviceratque Persas,
inveterata quum gloria, tum etiam licentia, non parere
se ducibus, sed imperare postulabat : ut nunc veterani fa-
ciunt nostri. Itaque periculum est, ne faciant, quod illi
fecerunt, sua intemperantia nimiaque licentia ut omnia
perdant3 neque minus eos, cum quibus steterint, quam
adversus quos fecerint. Quod si quis illorum veterano-
rum legat facta, paria horum cognoscat3 neque rem ul-
lam, nisi temptls, interesse judicet. Sed ad illos revertar.
Hiberna sumpserant non ad usum· belli, sed ad ipsorum
luxuriam3 longeque inter se discesserant. Hoc Antigonus
quum comperisset, intelligeretque, se parem non esse
paratis adversarii53 statuit aliquid sibi consilii novi esse
capiendum. Duae erant viae qua ex Medis, ubi ille hie-
mabat, ad adversariorum hibernacula posset perveniri ε
quarum brevior per loca deserta, quae nemo incolebat
propter aquae inopiam, ceterum dierum erat fere decem;
illa autem, qua omnes commeabant, altero tanto longio-
rem habebat anfractum, sed erat copiosa, omniumque
rerum abundans. Hac si proficisceretur, intelligebat,
prius adversarios rescituros de suo adventu, quam ipse
tertiam partem confecisset itineris; sin per loca sola con-
tenderet, sperabat, se imprudentem hostem oppressu-
rum. Ad hanc rem conficiendam, imperavit, quam plu-
rimos utres atque etiam culleos comparari3 post haec
pabult11n3 praeterea cibaria cocta dierum decem; utque
quam minime fieret ignis in castris : iter, quod habebat,
omnes celat. Sic paratus, qua constituerat, proficiscitur.

