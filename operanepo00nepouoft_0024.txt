6 CORNELII NEPOTIS

IV. Darius autem, quum ex Europa in Asiam rediis-
set, hortantibus amicis, ut Graeciam redigeret in suam
potestatem, classem quingentarum navium comparavit ,
cique Datim praefecit et Artaphernem, bisque ducenta
peditum, decem millia equitum dedit : causam interse-
rens, se hostem esse Atheniensibus, quod eorum auxi-
lio Iones Sardeis expugnassent, suaque praesidia inter-
fecissent. Illi praefecti regii, classe ad Euboeam appulsa,
celeriter Eretriam ceperunt, omnesque ejus gentis cives
abreptos in Asiam ad regem miserunt. Inde ad Atticam
accesserunt, ac suas copias in campum Marathona de-
duxerunt. Is abest ab oppido circiter millia passuum de-
cem. Hoc tumultu Athenienses tam propinquo, tamque
magno permoti, auxilium nusquam, nisi a Lacedaemo-
niis, petiverunt; Philippidemque, cursorem ejus generis
qui Hemerodromi vocantur, Lacedaemonem miserunt,
ut nuntiaret, quam celeri opus esset auxilio. Domi au-
tem creant decem praetores, qui exercitui praeessent3 in
eis Miltiadem : inter quos magna fuit contentio, utrum
moenibus se defenderent, an obviam irent hostibus,
acieque decernerent. Unus Miltiades maxime nitebatur,
ut primo quoque tempore castra fierent : id si factum
esset, et civibus animum accessurum, quum viderent de
eorum virtute non desperari, et hostes eadem re fore
tardiores, si animadverterent, auderi adversus se tam
exiguis copiis dimicare.

V. 'Hoc in tempore nulla civitas Atheniensibus auxilio
fuit, praeter Plataeensium z ea mille misit militum. Ita-
que horum adventu decem millia armatorum completa

sunt; quae manus mirabili flagrabat pugnandi cupidi-

